<?xml version='1.0' encoding='utf-8'?>
<html xmlns="http://www.w3.org/1999/xhtml">
<head>
<title>Ulen Dhor Finigas Sonĝon</title>

<meta name="author" content="Ĝan Ŭesli Starling"/>
<meta name="copyright" content="2014, Ĝan Ŭesli Starling"/>
<meta name="description" content="Translation of Mazirian the Magician, Chapter 5, Ulen Dhor Ends a Dream by Jack Vance into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, bitlibro, Mistera Sturno, Jack Vance, Starling"/>
<link rel="stylesheet" href="styles/starling.css" type="text/css"/>
<link rel="stylesheet" href="styles/fonts.css" type="text/css"/>
</head>
<body>

<svg xmlns="http://www.w3.org/2000/svg" xmlns:xlink="http://www.w3.org/1999/xlink" version="1.1" width="100%" height="100%" viewBox="0 0 600 800" preserveAspectRatio="xMidYMid meet">
<image width="600" height="800" xlink:href="images/01-05.png"/>
</svg>

<h2>Ĉapitro 5</h2>
<h3>Ulen Dor Finigas Sonĝon</h3>

<p>Princo Kandajv la Ora parolis serioze al sia nepo Ulen Dor. “Necesas esti komprenate, ke pligrandiĝo de la metio kaj novaj ekscioj estu kunhavaĵoj inter ni ambaŭ.”</p>

<p>Ulen Dor, svelta junulo, kun plej nigraj haroj, okuloj, kaj brovoj, ridetis ĉagrenite. “Sed estos nur mi sola kiu transvojaĝos la akvon forgesitan, mi kiu devos subenbatadi la mardemonojn per propra remilo.”</p>

<p>Kandajv kliniĝis al siaj kusenoj kaj frapetis la nazon per stangetpinto el pura jado.</p>

<p>“Kaj estas mi kiu ebligas la vojaĝon. Krome, mi jam estas plensukcesa sorĉisto; la ampleksiĝo de sciaĵoj nur plibonigetas la mian metion. Vi, ne eĉ novico, gajnos sciaron tian kia levos vian rangon al membriĝo inter la magiistoj de Askolajs. Jen tre granda leviĝo el de via nuntempa senefika rango. Laŭ tiela rigardo, la gajno mia malmultas, la via grandegas.”</p>

<p>Ulen Dor grimacis. “Sufiĉe prave, tamen mi pridisputas la vorton ‘senefika’. Mi scias pri la Kritiko de la Malvarmo de Fandeal, oni agnoskas min mastro de la glavo, rangita inter la Ok Delafasanoj kiel…”</p>

<p>“Fa!” ridaĉis Kandajv. “La tede malspritaj manieroj de pala popolo, eluzantaj siajn vivojn. Fidanca murdado, troeleganta diboĉado, dum Tero trapasas siajn lastajn horojn, kaj neniu el vi ankoraŭ veturis eĉ unu  mejlon for de Kajin.”</p>

<p>Ulen Dor tenis silenta la langon, rememorante ke Princo Kandajv la Ora mem ne famis pro sia refuzado al la plezuroj de vino, litseĝo, aŭ tablo; kaj ke ties propra plej fora iro el la  kupolan palacon portis lin al ties gravurita  <a id="bargx" href="01-V.xhtml#bargx">barĝo</a> sur la Rivero Skaŭm’.</p>

<p>Kandajv, plaĉita pri la silento de Ulen Dor, portis antaŭen  <a id="ebur" href="01-V.xhtml#ebur">eburan</a> skatolon. “Tiel kaj tial. Se ni interkonsentas, mi provizos al vi per scioj.”</p>

<p>Ulen Dor kapjesis. “Ni interkonsentas.”</p>

<p>Kandajv diris, “La misio portos vin al la perdita urbo Ampridatvro.” Li rigardadis la vizaĝon de Ulen Dor el flankenturnitaj okuloj; Ulen Dor tenadis senemocian esprimon.</p>

<p>“Mi neniam vidis ĝin,” daŭrigis Kandajv. “Pórrino la Naŭa listigas ĝin kiel la lastan el la urboj de la Olek’hnit-a popolo, situanta sur insulo en la maro Norda Melantino.” Li malfermis la skatolon. “Tiun ĉi rakonton mi trovis en malnovega aro da volvlibroj–la testamento de poeto kiu fuĝis el Ampridatvro post la morto de Rogol Domedonfors, ilia lasta estrego, magiisto kun grandega potenco, menciita kvardek-tri fojojn en la Enciklopedio…”</p>

<p>Kandajv elprenis  <a id="krak" href="01-V.xhtml#krak">kraketantan</a> volvlibron, kaj vipe malfermante ĝin, legis:</p>

<blockquote>

<p>Ampridatvro nun perdiĝas. Mia popolo jam forlasis la doktrinon de fortiko kaj disciplino kaj koncerniĝas nur pri superstiĉo kaj teologio. Senĉesa estas la disputado: Ĉu Panisu estas la bonega principo kaj Kazdal perversa, aŭ ĉu Kadzal la virta dio kaj Panisu la esenca malbono?</p>

<p>Tiuj ĉi demandoj debatiĝas per fajro kaj ŝtalo, kaj la memoro naŭzas min; nun mi lasas Ampridatvron je tiu malkreskiĝo kiu ja certe sekvos, kaj transloĝiĝos al la mildan valon Mel-Palusaz, kie mi elspezos tiun ĉi lampiran vivon mian.</p>

<p>Mi konis la Ampridatvron antaŭan; mi vidis la turojn brilantajn per mirindaj lumoj, sendantaj lumstriojn tra la nokto por defii la sunon mem. Tiam Ampridatvro estis bela — ho! Mia koro doloras kiam mi pensas pri la malnova urbo. Sémir-vinoj etendiĝis suben de mil pendantaj ĝardenoj, akvo fluis blue kiel váŭl-ŝtono en la tri kanaloj. Metalaj veturiloj ruladis sur la stratoj, metalaj ĉaroj tiel svarmis en la aero kiel abeloj ĉirkaŭ abelujo — por la mirindaĵo supera el ĉiuj mirindaĵoj, ni estis ellaborintaj plektaĵojn el ŝpruca fajro por defii la pezan povon de Tero… Sed eĉ dum la mia vivo mi vidis la elĉerpiĝon de spriteco. Lumo, varmeco, nutraĵo, akvo, estis senpagaj al ĉiuj homoj, kaj gajnitaj kontraŭ minimuma strebo. Sekve la popolo de Ampridatvro, liberigitaj de ĉia laboro, donis ĉiam plian atenton al modoj, perversoj, kaj  <a id="okult" href="01-V.xhtml#okult">okultismo.</a></p>

<p>Ĝis mia plej frua memoro, Rogol Domedonfors estris la urbon. Li lertis pri metioj el ĉiuj epokoj, sekretoj pri fajro kaj lumo, gravito kaj kontraŭ-gravito, la scienco de superpsika numerado, metatásmo, korolópso. Spite al lia profundeco, li estis malpraktika je sia estrado, kaj blinda al la moliĝado de la Ampridatvran spiriton. Pri tia malfortikeco kian li vidis, li konsideris, ke estis pro manko de edukado, kaj en liaj lastaj jaroj li evoluigis grandegan maŝinon por liberigi homojn dis de ĉia laboro, kaj tiel permesi plenan libertempon por meditado kaj  <a id="asket" href="01-V.xhtml#asket">asketa</a> disciplino.</p>

<p>Dum Rogol Demedonfors prilaboradis sian grandan kreaĵon, la urbo disiĝis en ĥaoson — rezulto de strangega religia  <a id="histeri" href="01-V.xhtml#histeri">histerio.</a></p>

<p>La  <a id="rival" href="01-V.xhtml#rival">rivalaj</a>  <a id="sekt" href="01-V.xhtml#sekt">sektoj</a> de Pansju kaj Kadzal jam delonge ekzistadis, sed malmutaj krom la pastroj atentis la disputon. Subite la kultoj fariĝis laŭmodaj; la poplo amasiĝis por adori aŭ unu aŭ la alia el la dioj. La pastroj, jam longe ĵaluzaj rivaloj, sentis grandegan plaĉiĝon pro sia nova povo, kaj admonis ambaŭ sian sektanaron al fanatika fervoro. Disputoj leviĝis, emocio grandiĝis, okazis tumultado kaj violento. Kaj je unu malbona tago ŝtono frapis al Rogol Domedonfors, faligis lin de balkono.</p>

<p>Kripligita kaj plimalsaniĝinta sed rifuzanta sian morton, Rogol Demedonfors plenumis sian subteran meĥanismon, instalis vestiblojn multloke tra la urbo, kaj poste aliris sian mortliton. Li eldiris unu ordonon al sia nova maŝino, kaj kiam Ampridatvro vekiĝis postamatene, la popolo tiam trovis ke sia urbo estis sen kaj energio kaj lumo, la fabrikoj kvietaj, la kanaloj forfluigitaj.</p>

<p>En teruro ili rapidis al Rogol Domedonfors, kiu diris: “Longe mi blindis al via  <a id="dekdenc" href="01-V.xhtml#dekdenc">dekadenco</a> kaj strangaĵoj; nun mi malestimas vin; vi fariĝis kaŭzo de mia morto.”</p>

<p>“Sed la urbo mortas! La gento pereas!” ili kriis.</p>

<p>“Vi devas savi vin mem,” Rogol Demondonfors diris ilin. “Vi ignoradis la antikvan saĝaĵon, vi fariĝis tro pigraj por studi, vi serĉis facilan  <a id="komplez" href="01-V.xhtml#komplez">komplezon</a> de religio, anstataŭ alfronti kuraĝe la mondon. Mi decidegis trudi al vi amaran spertaĵon, kion mi esperas, provos boninstruan.”</p>

<p>Li vokis al la rivalaj pastroj de Pansju and Kazdal, kaj mane transdonis al ĉiuj tabulon el travidebla metalo.</p>

<p>“Ĉi tiuj tabuloj unuope malutilas; kuŝitaj kune, mesaĝo povas leĝiĝi. Tiu kiu legus la mesaĝon ekhavos la ŝlosilon de antikva lertaĵo, kaj ordonpovus tiun potencon kiun mi celigis je la propra uzo. Nun iru, kaj mi mortos.”</p>

<p>La pastroj, rigardantaj minace unu la alian, foriris, vokis siajn anojn, kaj tiel komencis grandegan militon.</p>

<p>La korpo de Rogol Demedonfors neniam troviĝis, kaj kelkaj diras ke lia skeleto ankoraŭ kuŝadas en la koridoroj sub la urbo. La tabuloj situas ŝirmitaj en la rivalaj temploj. Nokte okazas murdoj, tage okazas malsatmortiĝo en la stratoj. Multaj fuĝis al la kontinenton, kaj nun mi sekvas, forlasante Ampridatvron, la lastan hejmon de la gento. Mi konstruos lignan kabaneton sur la klinflanko de Monto Liu kaj travivu miajn tagojn en la valo Mel-Palusaz.</p>

</blockquote>

<p>Kandajv volvis la volvlibron kaj remetis ĝin en la skatolon. “Via tasko,” li diris al Ulen Dor, “estas veturi al Ampridatvro kaj akiri la magion de Rogol Domedonfors.”</p>

<p>Ulen Dor diris pensoplene, “Estis longe antaŭe… Milojn da jaroj…”</p>

<p>“Ĝuste,” diris Kandajv. “Tamen, neniu el la historioj aŭ indekso mencias plu pri Rogol Domendonfors, kaj tial mi kredas ke la saĝo de Rogol Domendonfors ankoraŭ daŭras por esti trovata en antikva Ampridatvro.”</p>

<p class="center">
	<img class="break" alt="***" src="images/break.png"/>
</p>

<p>Tri semajnojn Ulen Dor  <a id="navig" href="01-V.xhtml#navig">navigadis</a> sur la  <a id="apati" href="01-V.xhtml#apati">apatia</a> oceano. La suno leviĝis brila kiel sango de la horizonto kaj arĥis trans la ĉielo; kaj la akvo kalmis, krom pro ondetoj faritaj de la venteto kaj la du pliapartiĝintaj: La pli juna viro signoj de la postboata ondaro.</p>

<p>Poste venis la sunsubiro, la lasta malgaja rigardo al la mondo; poste purpura krepusko kaj la nokto. La malnovaj steloj traplenigis la ĉielon kaj la postboata ondaro malantaŭa montriĝis morte blanka. Tiam li rigardadis la  <a id="hul" href="01-V.xhtml#hul">hulojn</a> de la surfaco ĉar li sentis sin ege sola sur la malluma faco de la  oceano.</p>

<p>Tri semajnojn Ulen Dor navigadis la Golfon Melantino, norden kaj okcidenten, kaj iun matenon li vidis dekstre la ombron de landlimo kaj maldekstre la maltrankvilige malklaran altformon de insulo, preskaŭ nevidebla pro nebuleco.</p>

<p>Proksime for de la  <a id="pob" href="01-V.xhtml#pob">pobo</a> flosis maleleganta barĝo, moviĝanta peze sub kvadrata velo el plektitaj  fragmitoj.</p>

<p>Ulen Dor navigis sian boaton por veturi apude, kaj vidis sur la barĝo du virojn en malglataj verdaj  kiteloj trenlogante por kapti fiŝojn. Ili havis  <a id="aven" href="01-V.xhtml#aven">avene</a> flavetajn harojn kaj bluajn okulojn, kaj ili montris esprimojn de stultigita surprizo.</p>

<p>Ulen Dor lasis fali sian velon kaj ektenis per mano la barĝon. Li fiŝkaptistoj nek movis nek parolis.</p>

<p>Ulen Dor diris, “Vi ŝajnas nefamiliaraj pri la vido de homoj.”</p>

<p>La pli maljuna viro komencis nervozan ĉanton kiun Ulen Dor komprenis defenda preĝo kontraŭ demonoj kaj frîtoj.</p>

<p>Ulen Dor ridis. “Kial vi kontraŭpreĝas min? Mi estas viro simila je vi mem.”</p>

<p>La pli juna viro diris en plata dialekto: “Ni rezonas, ke vi estas demono. Unue, ekzistas neniu el nia gento kun nokte nigraj haroj kaj okuloj. Due, la Vorto de Pansju rifuzas la ekzistecon de ĉiuj aliaj viroj. Sekve, vi povas esti nenia viro, kaj devas esti demono.”</p>

<p>La pli maljuna viro diris malantaŭ sia mano, “Tenu kvieta la langon; parolu nenian vorton. Li malbenos la tonojn de via voĉo…”</p>

<p>“Vi malpravas, mi certigas vin,” respondis Ulen Dor ĝentile. “Ĉu iu el vi iam ajn vidis demonon?”</p>

<p>“Neniujn krom la Gaŭnoj.”</p>

<p>“Ĉu mi similas al la Gaŭnoj?”</p>

<p>“Neniel,” agnoskis la pli maljuna viro. Lia kunulo indikis la malhele skarlatan jakon kaj verdan pantalonon de Ulen Dor. “Li evidente estas Rabmisiisto; priatentu la kolorojn de liaj vestoj.”</p>

<p>Ulen Dor diris, “Ne, mi estas nek Rabmisiisto nek demono. Mi nur estas homo…”</p>

<p>“Neniuj viroj ekzistas krom la Verduloj — tiel diras Pansju.”</p>

<p>Ulen Dor klinis eke malantaŭen la kapon kaj ridis. “Tero estas nur sovaĝejoj kaj ruinoj, ja vere, sed multaj viroj ankoraŭ marŝas sur ĝi… Diru al mi, ĉu la urbo Ampridatvro troveblas sur tiu insulo antaŭa?”</p>

<p>La pli juna viro kapjesis.</p>

<p>“Kaj vi loĝas tie?”</p>

<p>Refoje la juna viro jesis.</p>

<p>Ulen Dor diris senkomforte, “Mi komprenis, ke Ampridatvro estis senhoma ruino — forlasita, antikve malplena.”</p>

<p>La juna viro demandis kun kalkula esprimo, “Kaj kion vi serĉas ĉe Ampridatvro?”</p>

<p>Ulen Dor pensis, mi mencios la tabulojn kaj observos ilian reagon. Estus bone lerni pri tio, ĉu ĉi tabuloj estas konataj, kaj se tiel, kiel oni ilin rigardas. Li diris, “Mi jam veturis tri semajnojn por trovi Ampridatvron kaj enketi pri iuj tabuloj el legendo…”</p>

<p>“Ho,” diris la pli maljuna viro. “La tabulojn! Li estas Rabmisiisto, do. Mi vidas tion klare. Atentu lian verdan pantalonon. Rabmisiisto por la Verduloj…”</p>

<p>Ulen Dor, atendante malamikecon rezulte de tiu ĉi identiĝo, surpriziĝis pro trovi plaĉajn esprimojn sur la vizaĝoj de la viroj, kvazaŭ ili ĵus solvis probleman paradokson. Nu bone, li pensis, se ili volas ke estu tiel, lasu esti.</p>

<p>La pli juna viro deziris plenan klarecon. “Ĉu tiel vi deklaras, malhela viro? Ĉu vi portas ruĝon kiel rabmisiisto por la Verduloj?”</p>

<p>Ulen Dor diris singarde, “Miaj planoj ne plene decidiĝis.”</p>

<p>“Sed vi portas ruĝon! Tio estas la koloro kion portas la rabmisiistoj!”</p>

<p>Ĉi tie estas strange disrompita pensmaniero, pensis Ulen Dor. Preskaŭ estas kvazaŭ roko blokas la fluadon de ilia pensado kaj deflankigas la kurenton en ŝprucon kaj nebulon. Li diris, “Kie mi devenas, tie viro portas tiajn kolorojn kiajn li mem elektas.”</p>

<p>La pli maluna viro fervore diris, “Sed vi portas Verdon, do evidente vi elektis misie rabi por la Verduloj.”</p>

<p>Ulen Dor gestis ŝultroleve, sensante la blokon kiu kontraŭas mensan kanalon. “Laŭ via plaĉo… Kiujn aliajn ekzistas?”</p>

<p>“Neniajn, neniujn aliajn,” respondis la pli maljuna viro. “Ni estas la Verduloj de Ampridatvro.”</p>

<p>“Nu — kiun Misiisto rabas?”</p>

<p>La pli juna viro moviĝis senkomforte kaj entiris sian fadenon. “Li rabas ruinan templon de la demono Kazdal, por la perdita tabulo de Rogol Domedonfors.”</p>

<p>“Tiukaze,” diris Ulen Dor, “mi eble fariĝus Rabmisiisto.”</p>

<p>“Por la Verduloj,” diris la maljunulo, alrigardante lin flanke.</p>

<p>“Sufiĉe, suriĉe,” diris la alia. “La suno jam pasis la zeniton. Decas ke ni hejmeniru.”</p>

<p>“Jes, ja,” diris la alia viro, kun subita energio. “La suno falas.”</p>

<p>La plijuna viro rigardis al Ulen Dor. “Se vi proponas rabi, decas ke vi venu kun ni.”</p>

<p>Ulen Dor ĵetis ŝnuron al la barĝo, tiel kunigante la puŝforton de sia velo al tiu de la plektitaj fragmitoj, kaj ili turnis siajn pobojn al la insula bordo.</p>

<p>Estis tre bele, transirante la sunlumajn posttagmezajn hulojn alire al la arbara insulo, kaj dum ili rondiris la orientan kabon, Ampridatvro aperis al vido.</p>

<p>Linio de malaltaj konstruaĵoj frontis la havenon, kaj malantaŭe leviĝis turoj tiaj kiajn Ulen Dor neniam imagis, ke povis ekzisti — metalaj pintturoj etendiĝegantaj preter la alteco de la insulo mem por briletadi en la lumo de la subiranta suno. Tiaj urboj estis legendaĵoj el la pasinteco, sonĝoj pri tempo pri tiam kiam la Tero estis juna.</p>

<p>Ulen Dor rigardadis teorie al la barĝo, al la malmolaj verdaj manteloj de la fiŝkaptistoj. Kial ili estas kruduloj? Ĉu li mem fariĝus objekto priŝercinda pro tiel alveni la brilan urbegon? Li turniĝis maltrankvile al la insulo, mordante la lipojn. Laŭ Kandajv, Ampridatvro devus esti ruino el faliĝintaj turoj kaj rublo, kiel la Malnova Urbo super Kajin…</p>

<p>La suno falis kontraŭ la akvon, kaj nun Ulen Dor, kun subita ŝoko, atentis pri la rublaĵo ĉe turaj bazoj; jen tio atendita, tiom multe da forlaseco kiom Kandajv estis prognozinta. Strange, la fakto donis al Ampridatvro plian majestecon, tian dignecon kian havas perdita monumento.</p>

<p>La vento jam plimildiĝis, la antaŭiradon de la boato kaj barĝo estis ja malrapida. La fiŝkaptistoj montris signojn de maltrankvilo, murmurantaj inter si, ĝustigantaj sian velon por plibone kapti la venton, plistriktigantaj la  <a id="staj" href="01-V.xhtml#staj">stajojn.</a> Sed antaŭ ol ili flosis enen preter la  <a id="mole" href="01-V.xhtml#mole">moleo,</a> purpura krepusko jam falis transkovrante la urbon, kaj la turoj fariĝis grandegaj nigraj  <a id="monolit" href="01-V.xhtml#monolit">monolitoj.</a> En la preskaŭa mallumo ili ligis al kajo el arbostangoj, inter aliaj barĝoj, kelkaj farbitaj verde, aliaj grize.</p>

<p>Ulen Dor saltis al la kajon. “Momenton,” diris la plijuna fiŝkaptisto, rigardante la ruĝan jakon de Ulen Dor. “Estus malsaĝe, ke vi portus tiajn vestojn, eĉ je nokto.” Li mane traserĉis skatolon kaj elprenis verdan  <a id="pelerin" href="01-V.xhtml#pelerin">pelerinon,</a> kadukan kaj fiŝe fiodoran. “Portu tion ĉi, kaj tenu la kapuĉon por kovri viajn nigrajn harojn…”</p>

<p>Ulen Dor obeis kun privata grimaco. Li demandis, “Kie povas mi manĝi kaj kuŝi ĉinokte? Ĉu estas hoteloj aŭ gastejoj en Ampridatvro?”</p>

<p>La plijuna viro diris sen entuziasmo, “Vi rajtas trapasi la nokton ĉe mia halo.”</p>

<p>La fiŝkaptistoj pendigis la kaptitaron trans la ŝultrojn, surpaŝis la kajon, kaj rigardegis maltrankvile tra la ruboj.</p>

<p>“Vi maltrankvilas,” observis Ulen Dor.</p>

<p>“Ja,” diris la pli juna viro. “Je nokto la Gaŭnoj travagas la stratojn.”</p>

<p>“Kioj estas la Gaŭnoj?”</p>

<p>“Demonoj.”</p>

<p>“Ekzistas multaj specoj el demonoj,” Ulen Dor diris facile. “Kiaj estu ĉi tiuj?”</p>

<p>“Ili similas al hororaj viroj. Ili havas grande longajn brakojn kiuj kroĉas kaj disŝiras…”</p>

<p>“Ho!” murmuris Ulen Dor, palpante la tenilon de sia glavo. “Kial vi permesas al ili vagadon?”</p>

<p>“Ni ne povas vundi ilin. Ili estas sovaĝaj kaj fortikaj — sed feliĉe, ne tre lertmovaj. Kun bonŝanco kaj atentemo…”</p>

<p>Ulen Dor nun serĉe rigardis la rubon kun esprimo tiom zorga kiom tiuj de la fiŝkaptistoj. Ĉi tiuj homoj estis familiaraj pri la danĝeroj de la loko; li estos obeanta iliajn konsilojn ĝis tiam kiam li mem saĝos pli.</p>

<p>Ili iris fadene inter la unuaj disaĵoj de ruinaroj, eniris kanjonon ombritan per la postlumo post pintturoj ambaŭflankaj, plenan de mallumo.</p>

<p>Morteco! pensis Ulen Dor. La loko estis sub tavolo el polva morto. Kie estis la viglaj milionoj de antaŭlonga Ampridatvro? Morta polvo, ilia akveco estante intermiksita en la oceano, apud tio de ĉiu alia viro kaj virino kiu iam vivis sur Tero.</p>

<p>Ulen Dor kaj la du fiŝkaptistoj moviĝis laŭ la avenuo,  <a id="pigme" href="01-V.xhtml#pigme">pigmeaj</a> figuroj vagantaj ŝonĝourbon, kaj Ulen Dor rigardis malvarme flankon je flanko… Princo Kandajv estis parolanta prave. Ampridatvro estis la difina ekzemplero de antikveco. La fenestroj gapis nigre, betono jam fendiĝis, balkonoj pendis freneze, terasoj surhavis montetojn da polvo, stratoj pleniĝis de rubaĵo — blokoj da ŝtono de falintaj kolonoj, dispremita kaj frapita metalo.</p>

<p>Malgraŭ tio, Ampridatvro ankoraŭ moviĝis kun stranga senĉesa viveco kie la konstruistoj estis uzintaj senaĝan materialon, eternajn energiojn. Strioj da malhela briletanta materialo fluis kiel akvo ambaŭflanke de la strato — malrapide ĉe la randoj, rapide ĉe la centro.</p>

<p>La fiŝkaptistoj paŝis kun ĉiutaga maniero sur tiun strion, kaj Ulen Dor delikate sekvis ilin al la rapidan centron. “Mi vidas, ke vojoj fluas kiel riveroj en Ampridatvro,” li diris. “Vi nomas min demono; fakte mi kredas, ke la ganto portiĝas sur la alia mano.”</p>

<p>“Ne estas magiaĵo,” diris la pli juna viro post nelonge. “Estas nur la kutima afero de Ampridatvro.”</p>

<p>Po regulaj interspacoj laŭ la strato staris ŝtonaj vestibloj ĉirkaŭ dek futojn altaj kiuj havis aspekton de ŝirmaj  <a id="rampl" href="01-V.xhtml#rampl">ramploj</a> kondukantaj sub la straton.</p>

<p>“Kio troviĝas sube?” demandis Ulen Dor.</p>

<p>La fiŝkaptistoj gestis ŝultroleve. “La pordoj estas firmaj. Neniu viro iam ajn trairis. Legendo diras, ke firmigi ilin estis la fina farado de Rogol Domedonfors.”</p>

<p>Ulen Dor detenis sin je pluaj demandoj, observante kreskantan nervozecon en la fiŝkaptistoj. Infektita de ilia antaŭtimo li pozadis la manon ĉe sia ganto.</p>

<p>“Neniuj vivas en ĉi tiu parto de Ampridatvro,” diris la maljuna fiŝkaptisto en raŭka flustro. “Ĝi estas antikva preter imagkapablo, plena de fantomoj.”</p>

<p>La stratoj kondukis al centra placo, la turoj apartiĝis antaŭ ili en tiu spaco. La glitanta strio malrapidiĝis haltiĝe, kvazaŭ akvo enfluanta basenon. Ĉi tiel lumis la unua artefarita lampo kiun ekvidis Ulen Dor — brila globo pendanta de volvforma metala fosto.</p>

<p>En tiu lumo Ulen Dor vidis junulon en griza mantelo haste transirantan la placon… Estis moviĝo inter la ruinaĵoj; la fiŝkaptistoj aĥis, ekkaŭris. Kreitulo mortintule pala risorte eksaltis en la lumon. Ĝiaj brakoj pendis nodecaj kaj longaj; malpura felo kovris ties gambojn. Grandaj okuloj rigardegis el pinta, funge blanka kranio; du dentegoj pendis super antaŭpuŝa mandiblo. Ĝi sursaltis al kompatindulon grize vestitan kaj puŝmetis lin sub la brakon; poste, turniĝante, donis esprimon minace triumfan al Ulen Dor kaj la fiŝkaptistoj. Kaj nun ili vidis, ke la viktimo estis virino…</p>

<p>Ulen Dor elprenis sian glavon. “Ne, ne!” flustris la pli maljuna viro. “La Gaŭno laŭiros sian vojon!”</p>

<p>“Sed la virino kiun ĝi kaptis! Ni povas savi ŝin!”</p>

<p>“La Gaŭno estas kaptinta neniun.” La maljuna viro alkroĉis lin je la ŝultro.</p>

<p>“Ĉu vi blindas, viro?” kriis Ulen Dor.</p>

<p>“Loĝas neniuj en Ampridatvro krom la Verduloj,” diris la plijuna viro. “Restu ĉŭ ni.”</p>

<p>Ulen Dor hezitis. Ĉu la virino en grizaĵoj, do, fantomo? Se jes, kial la fiŝkaptistoj ne tiel diris?… La Gaŭno, kun impertinenta malhasteco, marŝadis la longa konstruaĵo el malhelaj disfalintaj arkoj.</p>

<p>Ulen Dor kuris trans la blanka placo de antikva Ampridatvro.</p>

<p>La monstro tordiĝis por fronti lin kaj ĵetis grandan nodecan brakon, tiel longan kiel viro altas, finiĝantan en blank-fela nodo da fingroj. Ulen Dor hak-svingis grandegan alfrapon per sia glavo; la antaŭbrako de la Gaŭno pendis per peceto da karno kaj osta ŝplitaĵo.</p>

<p>Saltante malantaŭen por eviti la ŝprucon de sango, Ulen Dor kurbiĝis por ekteni la alian brakon dum ĝi preterpasis. Li hakis refoje, plua grandega alfrapo, kaj la dua antaŭbrako ekpendiĝis malstrikte. Li risortis proksimen, plonĝigis sian glavon al la okulo de la kreitulo kaj atakis supren en la kranion de la bestulo.</p>

<p>La kreitulo mortis dum serio da sovaĝaj saltiroj, frenezaj agonioj kiuj portis lin ĉirkaŭen laŭ la placo.</p>

<p>Ulen Dor, anhelante, baraktante kontraŭ naŭzo, ekrigardis suben al la surpriz-okula virino. Ŝi estis leviĝanta por stari sur la piedojn. Li etendis brakon por helpi ŝin stabiliĝi, observante ke ŝi estis svelta kaj juna, kun blondaj haroj pendantaj malstrikte ĝis la nivelo de la mandiblo. Ŝi havis plaĉan, belan vizaĝon, pensis Ulen Dor — malkaŝeman, klar-okulan, senkulpecan.</p>

<p>Ŝajnis, ke ŝi ne atentis lin, sed staris duone turniĝinta for, volvante sian mantelon ĉirkaŭ si. Ulen Dor komencis timi ke la ŝoko estis afektinta al ŝi la menson. Li moviĝis antaŭe kaj rigardis rekte ŝian vizaĝon.</p>

<p>“Ĉu vi sanas? Ĉu la besto vundis vin?”</p>

<p>Surprizo ekmontriĝis sur ŝia vizaĝo, preskaŭ kvazaŭ Ulen Dor estis plua Gaŭno. Ŝia rigardo ekis al lia verda mantelo, rapide moviĝis reen al lia vizaĝo, liaj nigraj haroj.</p>

<p>“Kiu … estas vi?” ŝi flustris.</p>

<p>“Fremdulo,” diris Ulen Dor, “kaj multe konfuzita pro la kutimoj de Ampridatvro.” Li rigardis serĉe por la fiŝkaptistoj; ili nenie videblis.</p>

<p>“Fremdulo?” la knabino demandis. “Sed la unua Instruaro de Kadzal diras al ni ke la Gaŭnoj jam detruis ĉiujn homojn krom la Grizuloj de Ampridatvro.”</p>

<p>“Kazdal tiom eraras kiom Pansju,” rimarkis Ulen Dor. “Ankoraŭ restas multaj homoj en la mondo.”</p>

<p>“Mi devas kredi,” diris la knabino. “Vi parolas, vi ekzistas — tiom da aferoj klaras.”</p>

<p>Ulen Dor observis ke ŝi tenis sian rigardon turnita for de lia verda mantelo. Ĝi fiodoris fiŝe; sen plua ekspliko li ĵetis ĝin flanken.</p>

<p>Ŝia rigardo direktiĝis al lia ruĝa jako. “Rabmissisto…”</p>

<p>“Ne, ne, ne!” eksklamis Ulen Dor. “Fakte, mi trovas tiun ĉi paroladon pri koloro agace teda. Mi estas Ulen  Dor el Kajin, nepo de Princo Kandajv la Ora, kaj mi misio estas serĉi la tabulojn de Rogol Domedonfors.”</p>

<p>La virino ridetis milde. “Tiel faras la Rabmisistoj, kaj ili tial vestas sin ruĝe, kaj poste la manoj de ĉiuj homoj turniĝas atake kontraŭ ili, pro tio ke, kiam ili vestas sin ruĝe, neniu konas ilin por esti aŭ Grizuloj aŭ…”</p>

<p>“Aŭ kio?”</p>

<p>Ŝi aspektis ekkonfuzita, kvazaŭ tiu ĉi flanko de la demando ne prezentiĝis al ŝi. “Fantomoj? Demonoj? Troviĝas strangaj manifestaĵoj en Ampridatvro.”</p>

<p>“Nedisputeble,” kunsentis Ulen Dor. Li ekrigardis trans la placo. “Se vi deziras, mi gardos vin ĝis vi atingos la hejmon; kaj eble estos angulo kie mi povos dormi ĉinokte.”</p>

<p>Ŝi diris, “Mi ŝuldas al vi la vivon, kaj mi helpos vin kiel eble mi povas. Sed mi ne bravas riski tion, ke vin mi konduku al mia halo.” Ŝiaj okuloj vagis suben laŭ lia korpo ĝis lia verda pantalono kaj deflankiĝis for. “Okazus konfuziĝo kaj senĉesaj eksplikadoj…”</p>

<p>Ulen Dor diris oblikve, “Vi havas parulon, ĉu?”</p>

<p>Ŝi ekrigardis rapide al li — iome stranga  <a id="koket" href="01-V.xhtml#koket">koketado,</a> stranga flirteco tie en la ombroj de antikva Ampridatvro, la junulino en sia griza mantelo, ŝia kapo klinita flanken kaj la flavaj haroj falantaj ĝis la ŝultro; Ulen Dor eleganta, malhele agle aspekta, plene regkapabla je sia animo.</p>

<p>“Ne,” ŝi diris. “Estis neniuj, ankoraŭ ne.” Eta sono maltrankviligis ŝin; ŝi ekis, rigardis timoplene trans la placon.</p>

<p>“Povas esti pli da Gaŭnoj. Mi povas konduki vin al loko sekura; poste, morgaŭ ni parolos…”</p>

<p>Ŝi gvidis lin tra arka portiko enire al unu el la turoj, supren al duonetaĝan nivelon. “Vi estos sekura ĉi tie ĝis mateno.” Ŝi manpremis al li la brakon. “Mi portos manĝaĵon al vi, se vi atendos min…”</p>

<p>“Mi atendos.”</p>

<p>Ŝia rigardo falis kun la duone-deflankigita ŝanceliĝo de la okuloj al lia ruĝa jako, nur momente glitis preter lia verda pantalono. “Kaj mi portos al vi mantelon.” Ŝi foriris. Ulen Dor vidis ŝin rapidi facile malsupren laŭ la ŝtuparo kaj elire de la turo tiel kiel fantomo. Ŝi estis for.</p>

<p>Li komfortigis sin sidiĝe sur la planko. Ĝi estis mola elasta substanco, varmeta je tuŝo… Stranga urbo, pensis Ulen Dor, stranga popolo, reagantaj al nekonjekteblaj devigoj. Aŭ ĉu ili estis fantomoj, fakte?</p>

<p>Li senkonsciiĝis en serio da subitaj duondormoj, vekiĝis fine por trovi ke la malforta rozeco de sunleviĝo kutima al ĉi tiuj finaj tagoj de la suno jam likadis enen tra la arka portiko.</p>

<p>Li stariĝis, frotis la vizaĝon, kaj, post momenta hezito, malsupreniris de la duonetaĝo al la grunda nivelo de la turo kaj elmarŝis sur la straton. Infano en griza kitelo vidis lian ruĝan jakon, ekmovis la okulojn for por vidi la verdan pantalonon, kriis pro teruriĝo, kaj ekkuris trans la placon.</p>

<p>Ulen Dor retrois en la ombrojn kun blasfemo. Li estis atendanta senhomecon. Malamikecon li estus povinta kontraŭi aŭ forkuri, sed tiu ĉi senkomprenanta ektimiĝo lasis lin sendecida pri kion fari.</p>

<p>Formo aperis ĉe la enirejo — la junulino. Ŝi strebe enrigardis la ombrojn; ŝia vizaĝo estis strikta, nervoz-esprima. Subite ŝi ridetis kaj ŝia vizaĝo ŝanĝiĝis.</p>

<p>“Mi portas vian matenmanĝaĵon,” ŝi diris, “ankaŭ taŭgan veston.”</p>

<p>Ŝi kuŝigis panon kaj funsekigitan fiŝviandon antaŭ li, kaj verŝis varmetan herban teon el argila poto.</p>

<p>Dum li manĝis li rigardis ŝin, kaj ŝi rigardis lin. Estis strikteco en ilia interrilato; ŝi sentis sin ne plene sekura; kaj li povis senti la premecon de ŝia menso.</p>

<p>“Kiu estas via nomo?” ŝi demandis.</p>

<p>“Mi estas Ulen Dor. Kaj via?”</p>

<p>“Elaj.”</p>

<p>“Elaj… Ĉu tio entute?”</p>

<p>“Ĉu mi bezonas pluan? Tio sufiĉas, ĉu ne?”</p>

<p>“Ho, vere.”</p>

<p>Ŝi sidiĝis kruc-gambe kontraŭ li.</p>

<p>“Diru al mi pri la lando de kie vi venis.”</p>

<p>Ulen Dor diris, “Askolajs nun estas plejparte arbaro, kie malmultaj volas loĝi. Mi loĝas en Kajin, tre malnova urbo, eble tiom malnova kiom Ampridatvro, sed ni havas neniajn tiajn turojn kaj flosantajn vojojn. Ni loĝas en la antikvaj konstruaĵoj el marmoro kaj ligno, eĉ la plej malriĉa kaj servista. Fakte, kelkaj belaj domegoj disfalas en ruinojn pro manko de loĝantoj.”</p>

<p>“Kaj kio estas via koloro?” ŝi demandis en pritima voĉo.</p>

<p>Ulen Dor diris senpacience, “Kia sensencaĵo. Ni portas ĉiujn kolorojn; neniu pripensas iel aŭ aliel pri la afero… Kial vi zorgas pri koloroj tiom ege? Ekzemple, kial vi portas grizon kaj ne verdon?”</p>

<p>Ŝia rigardo ŝancelis kaj forturniĝis de lia; ŝi pugnigis la manojn nervoze. “Verdo? Tio estas la koloro de la demono Pansju. Neniu en Ampridatvro portas verdon.”</p>

<p>“Certe homoj portas verdon,” diris Ulen Dor. “Mi renkontis du fiŝkaptistojn hieraŭ surmare portantajn verdaĵojn, kaj ili gvidis min en la urbon.”</p>

<p>Ŝi kapneis, ridetnata malgaje. “Vi eraras.”</p>

<p>Ulen Dor kliniĝis malantaŭen. Li diris post nelonge, “Infano vidis min ĉimatene kaj forkuris krieganta.”</p>

<p>“Pro via ruĝa mantelo,” diris Elaj. “Kiam viro volas akiri honoron al si mem, li surmetas ruĝan jakon kaj ekiras trans la urbo al la antikva senhoma templo de Pansju, por serĉi la perditan duonon de la tabulo de Rogol Domedonfors. Legendo diras, ke kiam la Grizuloj reakiros la perditan tabulon, tiam refortiĝos ilia povo refoje.”</p>

<p>“Se la templo malplenas de homoj,” demandis Ulen Dor sekhumore, “kial ne okazis ke iu viro jam prenis la tabulon?”</p>

<p>Ŝi ŝultrolevis kaj rigardadis senfokuse en la distancon. “Ni kredas, ke ĝi estas gardata fare de fantomoj… Ĉiaokaze, foje viro portanta ruĝon troviĝas rabanta la templon de Kadzal ankaŭ, post kiam li estas tuj mortigata. Viro vestita ruĝe tial malamikiĝas je ĉiuj, kaj ĉies manoj kontraŭas lin.”</p>

<p>Ulen Dor stariĝis kaj volvis sin en la griza mantelo kiun la junulino estis portanta al li.</p>

<p>“Kio estas viaj planoj?” ŝi demandis, rapide stariĝanta.</p>

<p>“Mi volas alrigardi la tabulojn de Rogol Domedonfors, kaj en la Temploj de kaj Kadzal kaj Pansju.”</p>

<p>Ŝi kapneis, “Ne eblas. La Templo de Kadzal estas malpermesata al ĉiu krom la honorataj pastroj, kaj la Templo de Pansju defendiĝas fare de fantomoj.”</p>

<p>Ulen Dor ridetis humore. “Se vi montrus al mi kie situas la temploj…”</p>

<p>Ŝi diris, “Mi iros kun vi… Sed vi devas resti volvita en la mantelo, aŭ estos malbone por ni ambaŭ.”</p>

<p>Ili elpaŝis en la sunlumon. La placo montris punktojn el malrapide moviĝantaj grupoj da viroj kaj virinoj. Kelkaj portis verdon, aliaj grizon, kaj Ulen Dor observis, ke estis nenia interagado inter la du. Verduloj paŭzis ĉe etaj verde farbitaj budoj vendantaj fiŝon, ledon, fruktojn, grenojn, argilaĵojn, korbojn. Grizuloj aĉetadis de similaj budoj farbitaj grize. Li vidis du grupojn da infanoj, unu en verdaj vestaĉoj, la alia en grizaj, ludantaj interproksime je dek futoj, rekonanta unu la alian ne eĉ per ekrigardo. Pilko el kunligitaj tolpecoj ruliĝis de la Grizaj infanoj inter luktetanta grupo da Ferduloj. Griza infano alkuris, prenis la pilkon de sub la piedoj de Verda infano, kaj neniu el ili rekonis la alian eĉ minimume.</p>

<p>“Strange,” murmuris Ulen Dor. “Strange.”</p>

<p>“Kio strangas?” demandis Elaj. “Mi vidas nenion strangan…”</p>

<p>“Rigardu,” diris Ulen Dor, “apud tiun kolonon. Ĉu vi vidas tiun viron en la verda mantelo?”</p>

<p>Ŝi alrigardis lin konfuzite. “Neniu viro estas tie.”</p>

<p>“Viro estas tie,” diris Ulen Dor. “Rigardu denove.”</p>

<p>Ŝi ridis. “Vi ŝercas … aŭ ĉu vi povas vidi fantomojn?”</p>

<p>Ulen Dor kapneis pro venkiĝo. “Vi ĉiuj estas viktimoj de iu forta magio.”</p>

<p>Ŝi kondukis lin al unu el la fluantaj vojoj; dum ili portiĝis tra la urbo li observis boat-forman ŝelon konstruitan el brila metalo kun kvar radoj kaj travidebla kupola ĉambreto.</p>

<p>Li indikis fingre. “Kio estas tio?”</p>

<p>“Ĝi estas magia ĉaro. Kiam certa stango premiĝas tiam la sorĉaĵo de antikvaj tempoj donas al ĝi egan rapidon. Riskemaj junaj viroj rajdas ilin laŭ la vojoj… Rigardu tien,” kaj ŝi indikis fingre al iom simila ŝelo falinta en la basenon de longa, seka fontano. “Jen alia el la antikvaj mirindaĵoj — vehiklo kun la povo por flugi tra la aero. Estas multe da ili dise troveblaj tra la urbo — sur la turoj, sur altaj terasoj, kaj foje, kiel ĉi tiu, falintaj surstraten.”</p>

<p>“Kaj neniu flugrajdas ilin?” demandis Ulen Dor pro kuriozeco.</p>

<p>“Ni ĉiuj timas.”</p>

<p>Ulen Dor pensis, kia mirindaĵo estus posedi unu el tiuj aero-ĉaroj! Li elpaŝis de la fluanta vojo.</p>

<p>“Kien vi iras?” demandis Elaj nervoze, sekvante post li.</p>

<p>“Mi volas ekzameni unu el tiuj ĉi aero-ĉaroj.”</p>

<p>“Estu zorga, Ulen Dor. Oni diras, ke ili danĝeras…”</p>

<p>Ulen Dor enrigardadis tra la travidebla kupolo, li vidis remburitan seĝon, aron da etaj stangoj surskribitaj de signoj al li nekonataj kaj grandan  <a id="iks-kanel" href="01-V.xhtml#iks-kanel">iks-kanelitan</a> sferon muntitan sur metala stangeto.</p>

<p>Li diris al la knabino, “Tiuj evidente estas la gvidiloj de la meĥanismo… Kiel oni eniras tian ĉaron?”</p>

<p>Ŝi diris dubeme, “Ĉi tiu butono eble malfermos la kupolon.” Ŝi premis la elstaraĵon; la kupolo ekis malfermiĝe, ellasante venteton da malfreŝa aero.</p>

<p>“Nun,” diris Ulen Dor, “Mi eksperimentados.” Li etendis brakon internen, subenigis ŝaltilon. Nenio okazis.</p>

<p>“Estu zorga, Ulen Dor!” anhele flustris la knabino. “Gardu atente kontraŭ magio!”</p>

<p>Ulen Dor tordis anson. La ĉaro tremetis. Li tuŝis alian stangon. La boato faris grincan sonon, ekmoviĝis. La kupolo komencis subeniri. Ulen Dor ekprenis for la brakon. La kuplo klakis firme sur faldaĵo de lia griza mantelo. La boato ekmoviĝis refoje, faris subitan moviĝon, kaj Ulen Dor estis trenata senhelpe postsekve.</p>

<p>Elaj elkriis, ektenis lin je la maleoloj. Blasfemante, Ulen Dor elfalis de sia mantelo, rigardis la aero-ĉaron dum ĝi flugis laŭ sovaĝe nekontrolita kurbiĝo, kraŝis kontraŭ flankon de turo. Ĝi falis kun plua sonoro de  <a id="kolizi" href="01-V.xhtml#kolizi">kolizianta</a> metalo kaj ŝtono.</p>

<p>“Venontafoje,” diris Ulen Dor, “Mi faros…”</p>

<p>Li fariĝis atenta pri stranga premeco en la etoso. Li turniĝis. Elaj estis alrigardanta lin, mano kontraŭ la buŝo, okuloj turnitaj supren kvazaŭ ŝi estis entenanta kriegon.</p>

<p>Ulen Dor ekrigardis ĉirkaŭ la stratoj. La malrapide moviĝantaj homoj, Grizuloj kaj Verduloj, jam malaperis. La stratoj malplenis.</p>

<p>“Elaj,” diris Ulen Dor, “kial vi alrigardis min tiel esprime?”</p>

<p>“La ruĝo, en sunlumo — kaj la koloro de Pansju sur viaj gamboj — jen niaj mortoj, niaj mortoj!”</p>

<p>“Neniel,” diris Ulen Dor gaje. “Ne dum mi portas mian glavon kaj…”</p>

<p>Ŝtono, alvenanta de nenie, kraŝis sur la grundon ĉe liaj piedoj. Li rigardis dekstren kaj maldekstren por identigi sian atakinton, naztruoj eklarĝigitaj pro kolero.</p>

<p>Vane. La pordtruoj, la arkaroj, la portikoj estis nudaj kaj malplenaj.</p>

<p>Plua ŝtono, granda kiel lia pugno, frapis lin inter la  <a id="skapol" href="01-V.xhtml#skapol">skapoloj.</a> Li risortis turniĝe kaj vidis nur la disfalintan aspekton de antikva Ampridatvro, la malplenan straton, la brilantan fluantan vojstrion.</p>

<p>Ŝtono siblis ses  colojn proksime je la kapo de Elaj, kaj sam-momente alia alfrapis lian femuron.</p>

<p>Ulen Dor rekonis venkiĝon. Li ne kapablis batali ŝtonojn per sia glavo. “Necesas, ke ni  <a id="retret" href="01-V.xhtml#retret">retretu…”</a> Li ekkaŭre evitis grandan pavim-blokon kiu estus rompinta lian kranion.</p>

<p>“Reire al la strion,” la knabino diris en senemocia kaj senespera voĉo. “Ni povos fuĝi trans la placo.” Ŝtono, falanta turniĝe suben, frapis al ŝi la vangon;  ŝi kriis pro doloro kaj falis sur la genuojn.</p>

<p>Ulen Dor  <a id="grauxl" href="01-V.xhtml#grauxl">graŭlis</a> kiel besto kaj serĉis virojn por mortigi. Sed neniu vivanta persono, viro, virino, aŭ infano, estis videbla, malgraŭ tio ke ŝtonoj daŭre flugis cele al lia kapo.</p>

<p>Li kaŭris, suprentenis Elaj-on kaj kuris al la rapida centra fluo de la strio.</p>

<p>La pluvo de ŝtonoj postnelonge haltis. La knabino malfermis la okulojn, ekspasmetis, kaj fermis la okulojn denove. “Ĉio giras,” ŝi flustris. “Mi freneziĝis. Preskaŭ mi povus pensi — ”</p>

<p>Ulen Dor kredis, ke li rekonis la turon kie li tranoktiĝis. Li elpaŝis la strion kaj alproksimiĝis la portikon. Li estis malprava; kristala panelo obstaklis lin ekster la turo. Dum li hezitis, ĝi ekfandiĝis ĉe loko tuj antaŭ li kaj formis pordan enirejon. Ulen Dor rigardis miranta. Plua magiaĵo de la antikvaj konstruistoj.</p>

<p>Ĝi estis nepersona magio, kaj nedanĝera. Ulen Dor trapasis. La pordejo malgrandiĝis, kunfandiĝis, kaj fariĝis klara kristalo malantaŭ li.</p>

<p>La halo estis nuda kaj malvarma, kvankam la muroj estis riĉaj pro koloraj metaloj kaj belega 
 <a id="emajl" href="01-V.xhtml#emajl">emajlo.</a> Murpentaĵo ornamis unu muron — viroj kaj virinoj en fluantaj vestaĵoj montriĝis vartantaj florojn en ĝardenoj kurioze brilaj kaj sunaj, ludantaj facilanimajn ludojn, dancantaj.</p>

<p>Tre bela loko, pensis Ulen Dor, sed nenia loko por defendi sin kontraŭ atako. Koridoroj je ambaŭ flankoj eĥis kaj malplenis; antaŭe estis ĉambreto kun planko el briletanta  <a id="flok" href="01-V.xhtml#flok">floko,</a> kiu ŝajnis radii lumon. Li paŝis internen. Liaj piedoj leviĝis de sur la planko; li flosis, pli malpeza ol  <a id="kard" href="01-V.xhtml#kard">kardsema</a> tufero. Elaj ne plu pezis en liaj brakoj. Li eligis nevolan raŭkan sonon, baraktis por resurgrundigi la piedojn, sen sukceso.</p>

<p>Li ŝvebis supren kiel folio levita de vento. Ulen Dor atendis naŭzan ekfalon post kvietiĝo de la magio. Sed la etaĝoj preterpasis suben, kaj la grundo fariĝis pli kaj pli malproksima. Mirinda sorĉo, pensis Ulen Dor makabre, ke oni tiel rabas viron de ties starkapablo; kiom baldaŭe okazos, ke la energio malstrikiĝos por faligi ilin al iliajn mortojn?</p>

<p>“Etendu,” diris Elaj malforte. “Ektenu je la stango.”</p>

<p>Li kliniĝis streĉiĝe antaŭen, ektenis la relon, tiris sin ambaŭ al la plankrando, kaj, ne kredante pri sia propra sekureco, enpaŝis apartementon plurĉambran. Subŝurmpiĝintaj amasoj da polvo estis ĉio kio restis el la mebloj.</p>

<p>Li kuŝigis Elaj-on sur la molan plankon; ŝi levis la manon al la vizaĝo kaj ridetis malforte. “Uuh — doloras.”</p>

<p>Ulen Dor rigardis kun stranga sento de malforto kaj senvoleco.</p>

<p>Elaj diris, “Mi ne scias kion ni faros. Ne plu estas hejmo por mi; do ni malsatos, ĉar neniu donos al ni manĝaĵon.”</p>

<p>Ulen Dor ridetis amare. “Neniam al ni mankos manĝaĵo — ne dum proprietulo de verda budo ne povas vidi viron en griza mantelo… Sed aliaj aferoj pli gravas — la tabuloj de Rogol Domedonfors — ŝajnas, ke ili tute neatingeblas.”</p>

<p>Ŝi diris honeste, “Vi estus mortigata. La viroj en ruĝo devas batali ĉiun — kiel vi vidis hodiaŭ. Kaj eĉ se vi atingus la Templon de Pansju, ekzistas falkaptiloj, aliaj kaptiloj, venenaj pintstangoj, kaj la fantomoj gardantaj.”</p>

<p>“Fantomo? Sensencaĵo. Ili estas viroj, same kiel la Grizuloj, krom tio ke ili portas verdaĵojn. Via cerbo rifuzas vidi virojn vestitaj verde… Mi aŭdis pri tiaj aferoj, tiaj obstakloj de la menso…”</p>

<p>Ŝi diris en vundita voĉtono, “Neniuj aliaj Grizuloj vidas ilin. Eble estas vi kiu suferas la halucinojn.”</p>

<p>“Eble,” agordis Ulen Dor kun seka rideto. Ili sidadis ioman tempon en la polva silento de la malnova turo, poste Ulen Dor klinsidis antaŭen,  ĉirkaŭbrakis la genuojn, malridetanta.  <a id="letargi" href="01-V.xhtml#letargi">Letargio</a> estas la antaŭaĵo de venkiĝo. “Ni devas konsideri tiun ĉi Templon de Pansju.”</p>

<p>“Ni estos mortigata,” ŝi diris simple.</p>

<p>Ulen Dor, jam en pli bona animstato, diris, “Decas ke vi praktiku optimismon… Kie mi trovu pluan aero-ĉaron?”</p>

<p>Ŝi fiksrigardis lin. “Certas, ke vi ja freneziĝis!”</p>

<p>Ulen Dor stariĝis. “Kie iu povas troviĝi?”</p>

<p>Ŝi kapneis. “Vi celas mortiĝon, laŭ unu aŭ alia metodo.” Ankaŭ ŝi stariĝis. “Ni supreniros laŭ la  <a id="sxakt" href="01-V.xhtml#sxakt">Ŝakto</a> de Mankanta Pezeco al la plej alta nivelo de la turo.”</p>

<p>Senhezite ŝi paŝis en la malplenejon, kaj Ulen Dor timete sekvis. Al la plej kapturna alteco ili suprenflosis, kaj la muroj de la ŝakto kuntiriĝis al punkto longe malsupra. Ĉe la plej supra etaĝo ili tiris sin al solidejo, elpaŝis sur terason altan en la puraj ventoj. Pli alte ol la plej altaj montoj ili staris, kaj la stratoj de Ampridatvro estis grizaj fadenoj tre subaj. La haveno estis bankuvo, kaj la maro kuŝetendiĝis malproksimen for en la nebulon ĉe la horizonto.</p>

<p>Tri aerĉaroj sidis sur la teraso, kaj la metalo estis tiom brila, la vitro tiom klara, la emajlo tiom kolora kvazaŭ la ĉaroj estus ĵus sidiĝintaj sur la terason el la ĉielo.</p>

<p>Ili aliris la plej proksiman; Ulen Dor premis la enirbutonon, kaj la kupolo glitis malantaŭen kun seka siblo de interfroto.</p>

<p>La interno estis tia kia tio de la alia ĉaro — longa remburita seĝo, globeto muntita sur stangeto, kelke da ŝaltiloj. La ŝtofo de la seĝo  <a id="krepit" href="01-V.xhtml#krepit">krepitis</a> pro aĝo dum Ulen Dor puŝis al pi per la mano, kaj la kaptita aero odoris tre malfreŝe. Li paŝis internen, kaj Elaj sekvis. “Mi akompanos vin; morto per falego pli rapidas ol malsatego, kaj estas malpli dolora ol la rokoj…”</p>

<p>“Mi esperas, ke ni nek falos nek malsategos,” respondis Ulen Dor. Zorte li tuŝis la ŝaltilojn, preta por elmalŝalti ilin je ajna danĝera okaziĝo.</p>

<p>La kupolo frape fermiĝis super iliaj kapoj;  <a id="relajs" href="01-V.xhtml#relajs">relajsoj</a> mil jarojn malnovaj intertuŝis,  <a id="kam" href="01-V.xhtml#kam">kamoj</a> rondiris, ŝaftoj glitis hejmen. La aerĉaro ekspasmis, saltis supren en la ruĝan kaj malhele bluan ĉielon. Ulen Dor ektenis la globon, malkovris kiel turni la boaton, kiel turni la nazon supren kaj malsupren. Estis pura ĝojo, ebriiĝo — bonega majstreco de la ĉielo! Estis pli facile ol li imagis. Pli facile ol marŝi. Li provis ĉiujn ansojn kaj ŝaltilojn, malkovris kiel ŝvebi, subeniri, bremsi. Li trovis la rapidoregan anson kaj puŝis ĝin multe antaŭen, kaj la vento kantis preterpase de la aerboato. Tre malproksimen super la maro ili flugadis, ĝis la insulo estis blua elstaraĵo ĉe la rando de la mondo. Malalte kaj alte — preskaŭ tuŝante la ondosuprojn, plonĝante tra la purpure ruĝaj tufaĵoj de la superaj nuboj.</p>

<p>Elaj sidis trankviliĝinta, kalma,  ekzaltita. Ŝi etis ŝanĝiĝinta; ŝi ŝajnis pli proksima al Ulen Dor ol al Ampridatvro; iu subita ligilo estis tranĉita. “Ni iru plu,” ŝi diris. “Plu kaj plu kaj plu — trans la mondon, trans la arbarojn…”</p>

<p>Ulen Dor alrigardis ŝin flanke. Ŝi estis tre bela nun — pli pura, pli fajna, pli forta ol la virinoj kiujn li konis en Kajin. Li diris bedaŭre, “Tiel ni malsategos ja vere — ĉar neniu el ni havas la lertojn por subtenadi en la sovaĝejo. Kaj mi estas ĵure devigita serĉi la tabulojn…”</p>

<p>Ŝi suspiris. “Nu, do. Ni estos mortigataj. Pro kio gravas? La tuta Tero mortas…”</p>

<p>Vespero venis, kaj ili reiris al Ampridatvro. “Jen,” diris Elaj, “tie situas la Templo de Kazal kaj tie la Templo de Pansju.”</p>

<p>Ulen Dor malsuprenigis la boaton malalte super la Templo de Pansju. “Kie la enirejo?”</p>

<p>“Tra tiu arko — kaj ĉiu loko kaŝas malsaman danĝeron.”</p>

<p>“Sed ni flugas,” Ulen Dor rememorigis al ŝi.</p>

<p>Li mallevis la boaton ĝis dek futoj super la grundo kaj glitigis ĝin tra la arkon.</p>

<p>Gvidita per malhela lumo antaŭa, Ulen Dor  <a id="manovr" href="01-V.xhtml#manovr">manovris</a> la boaton laŭlonge la malhelan pasejon, tra plua arko; kaj ili estis en la navo.</p>

<p>La  <a id="podi" href="01-V.xhtml#podi">podio</a> kie la tabulo situis estis tia kia la  <a id="citadel" href="01-V.xhtml#citadel">citadelo</a> de urbo ĉirkaŭmura. La unua obstaklo estas larĝa fosaĵo, frontita de vitra muro. Post tio estis ringofosaĵo pleja de  <a id="sulfur" href="01-V.xhtml#sulfur">sulfur-</a>odora likvaĵo, kaj preter tio, en malplena spaco, kvin viroj deĵoris torporan gardadon. Sendetektita Ulen Dor movis la boaton tra la superaj ombroj kaj haltis rekte super la podio.</p>

<p>“Estu preta nun,” li murmuris, kaj surterigis la boaton. La briletanta tabulo proksimis preskaŭ tuŝeble je etendo. Li levis la kupolon; Elaj etendis, ektenis la tabulon. La kvin gardistoj eligis korŝiran muĝon, rapidis kune antaŭen.</p>

<p>“Reen!” kriis Ulen Dor. Li deflankigis flugantan ĵet-lancon per sia glavo. Ŝi retiris sin kun la tabulo. Ulen Dor frape fermis la kupolon. La gardistoj sursaltis la ŝipon, unge kroĉanta al la glata metalo, alfrapanta ĝin per la pugnoj. La ŝipo leviĝis alte; unu post alia ili perdis la tenadon, falis kriantaj al la plankon.</p>

<p>Reen tra la arko, laŭlonge tra la nigra pasejo, tra la enirejo kaj elen en la malhelan ĉielon. Malantaŭ ili grandega korno eksonigis frenezan brulegon.</p>

<p>Ulen Dor ekzamenis sian akiraĵon — ovala folio el travidebla substanco montranta dekduon da senkompreneblaj skribaĵoj.</p>

<p>“Ni venkis!” diris Elaj mirigita. “Vi estas la Lordo de Ampridatvro!”</p>

<p>“Duono ankoraŭ restas,” diris Ulen Dor. “Restas ankoraŭ la tabulo en la Templo de Kadzal.”</p>

<p>“Sed — estas freneze! Vi jam havas — ”</p>

<p>“Unu senultilas krom havi la alian.”</p>

<p>Ŝiaj disputoj forlasiĝis nur tiam kiam ili ŝvebis super la arko kondukanta en la Templon de Kadzal.</p>

<p>Dum la boato glitis tra la malluma interspaco ĝi frapis fadenon kiu faligis grandegan ŝarĝon da ŝtonoj el  <a id="sxut" href="01-V.xhtml#sxut">ŝutilo.</a> La unu el tiuj ĉi, frapanta la klinantan flankon de la aeroĉaro, puŝfrapis ĝin for. Ulen Dor blasfemis. La gardistoj estos avertitaj kaj atentemaj.</p>

<p>Li ŝvebis antaŭen ĉe la pleja supro de la pasejo, kaŝita en la mallumo. Baldaŭ du gardistoj, portantaj  <a id="torcx" href="01-V.xhtml#torcx">torĉojn</a> kaj zorgaj pri siaj paŝoj, venis por enketi la sonon. Ili pasis rekte sub la boato, kaj Ulen Dor hastis antaŭen, tra la arko kaj en la navon. Kiel en la templo de Pansju, la tabulo brilis en la mezo de fortreso.</p>

<p>La gardistoj estis tute atentaj, nervoze rigardantaj la enirejon.</p>

<p>“Kuraĝe, nun!” diris Ulen Dor. Li sendis la boaton eke trans la murojn kaj fosaĵojn kaj fumantan ringofosaĵon, surteriĝis apud la podio, eke malantaŭigis la kupolon, elsaltis la boaton. Li ektenis la tabulon dum la gardistoj venis muĝantaj antaŭen, lancoj etenditaj. La plej antaŭa ĵetis sian lancon; Ulen Dor frapis ĝin suben kaj ĵetis la tabulon en la boaton.</p>

<p>Sed ili jam lin atingis; li estus trastabita se li provus engrimpi la boaton. Li saltis antaŭen, dehakis la ŝafton de unu lanco, hakis al la ŝultro de unu viro je la retira svingo, ektenis la ŝafton de la tria lanco, kaj tiris la viron al etenda distanco de sia glavpinto. La tria gardisto retroiris, vokeganta por helpo. Ulen Dor tuniĝis, ensaltis la boaton. La gardisto ekis antaŭen, Ulen Dor ekturniĝis kaj renkontis lin per la pinto de sia glavo je ties vango. Ŝprucanta sangon kaj krieganta freneze, la gardisto falis malantaŭen. Ulen Dor ekmovis la suprenigan stangon; la boato leviĝis alte kaj moviĝis al la enirejo.</p>

<p>Kaj baldaŭ la atentiga korno ĉe la Templo de Kadzal aldonis sian raŭkan krion kune kun la sonego transurba.</p>

<p>La boato ŝvebis malrapide tra la ĉielo.</p>

<p>“Rigardu!” diris Elaj, ektenante al li la brakon. En torĉa lumo viroj kaj virinoj amasiĝis kaj dise vagadis en la stratoj — Verduloj kaj Grizuloj, panikitaj de la mesaĝo de la kornoj.</p>

<p>Elaj ekanhelis. “Ulen Dor! Mi vidas! Mi vidas! La viroj en Verdo! Ĉu eblas… Ĉu ili ĉiam estis…”</p>

<p>“La cerbo-sorĉaĵo rompiĝis,” diris Ulen Dor, “kaj ne nur je vi. Sube ili vidas unu la alian, ankaŭ…”</p>

<p>Unuafoje en memorkapablo, Verduloj kaj Grizuloj alrigardis unu la alian. Iliaj vizaĝoj tordiĝis, grimacegis. En la flagrado de torĉoj Ulen Dor vidis ilin retroiri malantaŭen pro abomeno unu de la alia, kaj aŭdis la tumulto de iliaj kriegoj: “Demono!… Demono!…  Griza fantomo!…Naŭza Verda Demono!…”</p>

<p>Miloj da obsedaj torĉportantoj flankenpaŝis preter unu la alian, grimacante, blasfemante unu la alian, kriegantaj pro malamo kaj timo. Ili ĉiuj estas frenezaj, li pensis — torde interplektitaj, obstakligitaj je cerbo…</p>

<p>Kvazaŭ reage al sekreta signalo, la amaso interinundis je batalo, kaj la malamaj krioj  <a id="koagul" href="01-V.xhtml#koagul">koagulis</a> al Ulen Dor la sangon. Elaj turniĝis ploregante for. Terura laboro estis fariĝanta, sur viroj, virinoj, infanoj — ne grave la viktimo, se tiu portis la kontraŭan koloron.</p>

<p>Pli laŭta graŭlado leviĝis ĉe la rando de la amaso — ĝoja sono, kaj dekduo da ŝancele paŝantaj Gaŭnoj aperis, starantaj ture super la Verduloj kaj Grizuloj. Ili distiris, ŝiris, kaj la freneza malamo fandiĝis fronte al freneza timo. Verduloj kaj Grizuloj apartiĝis, forkuris al siaj hejmoj, kaj la Gaŭnoj staris solaj en la strato.</p>

<p>Ulen Dor tiris sian rigardon for kaj tenis al si la frunton. “Ĉi tiu estis mia faraĵo?… Ĉu tiu ĉi estas faraĵo mia?”</p>

<p>“Eventuale ĝi devus okazi,” diris Elaj malatente. “Krom se Tero mem fadis kaj mortis pli frue…”</p>

<p>Ulen Dor prenis la du tabulojn. “Kaj jen tio kion mi serĉis por akiri — la tabuloj de Rogol Domedonfors. Ili logis min mil leŭgojn trans la Golfon Melantino; mi havas ilin en la propraj manoj nun, kaj ili estas tiaj kiaj senvaloraj rompitaj eroj de vitro…”</p>

<p>La boato ŝvebis alte, kaj Ampridatvro fariĝis vidaĵo el palaj kristaloj en la stellumo. En la lumiĝo de la regopanelo, Ulen Dor kunmetis la du tabulojn apude. La skribaĵoj kuniĝis, fariĝis literoj, kaj la literoj portis la vortojn de antikva magiisto:</p>

<blockquote>

  <p><i>Malfidelaj infanoj — Rogol Domedonfors mortas, kaj tial vivas porĉiame en la Ampridatvro kiun li estis amanta kaj servanta! Kiam inteligenteco kaj bonanimo reportos ordon al al urbo; aŭ kiam sango kaj ŝtalo instruas pri la malsaĝeco de direktita krueleco kaj pasio, kaj ĉiuj krom la plej duraj jam mortis: — tiam estos ĉi tiuj tabluloj legataj. Kaj mi diras al tiu kiu ĝin legas, iru al la Turo de Sorto kun la flava kupolo, supreniru al la plej supra etaĝo, montru ruĝon al la maldekstra okulo de Rogol Domedonfors, flavo al la ruĝa okulo, kaj poste bluo al ambaŭ; faru tion, mi direktas, kaj kunhavu la povforton de Rogol Domedonfors.</i></p>

</blockquote>

<p>Ulen Dor demandis, “Kie la Turo de Sorto?”</p>

<p>Elaj neis per la kapo. “Jen estas la Turo de Rodejl, kaj la Ruĝa Turo kaj la Turo de la Krieganta Fantomo, kaj la Turo de Trumpetoj kaj la Turo de l’ Birdoj, kaj la Turo de Gaŭnoj — sed mi konas neniun Turon de Sorto.”</p>

<p>“Kiu turo havas flavan kupolon?”</p>

<p>“Mi ne scias.”</p>

<p>“Ni serĉos je la mateno.”</p>

<p>“Je la mateno,” ŝi diris kliniĝante kontraŭ li dorme laca.</p>

<p>“La matenon…” diris Ulen Dor, fingrumante ŝiajn flavajn harojn.</p>

<p>Kiam la malnova ruĝa suno leviĝis, ili ŝvebis revene super la urbon kaj trovis la popolon de Ampridatvro vekiĝintaj antaŭ ol ili mem, volemaj pri murdo.</p>

<p>La batalado kaj la mortigado ne estis tiom sovaĝaj kiom la nokton antaŭan. Estis pli lerta buĉado. Sinkaŝaj grupoj da viroj trompkaptis nekonatojn, aŭ enrompis domojn por strangoli virinojn kaj infanojn.</p>

<p>Ulen Dor murmuris grumble, “Baldaŭ restos neniuj en Ampridatvro al kiuj oni povos prilabori la povforton de Rogol Demedonfors.” Li turniĝis al Elaj. “Ĉu vi havas nenian patron, nenian patrinon, pri kiu vi timas?”</p>

<p>Ŝi neis kape. “Mi estis trapasinte la vivon kun teda kaj tirana onklo.”</p>

<p>Ulen Dor turniĝis for. Li vidis flavan kupolon; neniu alia videblis: La Turo de Sorto.</p>

<p>“Jen.” Li indikis fingre, turnis malsupren la nazon de la aerĉaro.</p>

<p>Parkinte ĉe alta etaĝo, ili eniris la polvajn koridorojn, trovis kontraŭ-gravitan ŝakton, kaj leviĝis ĝis la plej alta etaĝo. Ĉi tie ili trovis malgrandan ĉambron, ornamitan per brilkoloraj murpentraĵoj. La sceno estis korto de antikva Amprdatvro. Viroj kaj virinoj en koloraj silkoj konversaciis kaj bankedis kaj, en la centra panelo, omaĝis al patriarka estro havanta fortikan  mentonon, burlantajn okulojn, kaj blankan barbon. Li estis vestita en purpura kaj blanka robo kaj sidis sur gravurita seĝo.</p>

<p>“Rogol Domedonfors!” murmuris Elaj, kaj la ĉambro entenis sian spiron, fariĝis tute senmova. Ili sentis la movon kiun ilia vivospiro faris en la longe kvieta aero, kaj la pentritaj okuloj fiksrigardis profunden al ili la cerbojn…</p>

<p>Ulen Dor diris, “‘Ruĝon al la maldekstra okulo, flavon al la dekstra; poste bluon al ambaŭ.’ Nu — jen estas bluaj  <a id="kahel" href="01-V.xhtml#kahel">kaheloj</a> en la halo, kaj mi portas ruĝan jakon.”</p>

<p>Ili trovis bluajn kaj flavajn kahelojn, kaj Ulen Dor tranĉis strio el la  <a id="orl" href="01-V.xhtml#orl">orlo</a> de sia  <a id="tunik" href="01-V.xhtml#tunik">tuniko.</a></p>

<p>Ruĝon al la maldekstra okulo, flavon al la dekstra. Bluon al ambaŭ.
Klako, knaro,  tia zumado kia cent abeloj.</p>

<p>La muro malfermiĝis al ŝtuparo. Ulen Dor eniris, kaj, kun Elaj spiranta forte ĉe lia dorso, aliris la ŝtupojn.</p>

<p>Ili eliris en inundon da taglumo, sube de la kupolo mem. Ĉe la mezo sur piedestalo sidis briletanta rond-supra cilindro, nigra kaj vitreca.</p>

<p>La zumado leviĝis por fariĝi akra grincado. La cilindro tremetadis, moliĝis, fariĝis preskaŭ travidebla, iomete subenfleksis. Ĉe la mezo pendis pulpa blanka amaso — cerbo?</p>

<p>La cilindro vivis.</p>

<p>Ĝi burĝonigis  <a id="pseuxdo" href="01-V.xhtml#pseuxdo">pseŭdo-</a>brakojn kiuj pozis moviĝante en la aero. Ulen Dor kaj Elaj rigardis kvazaŭ glaciiĝintaj, tuj apude. Unu nigra fingro formiĝis fariĝante okulo, alia formis buŝon. La okulo inspektis ilin zorge.</p>

<p>La buŝo diris gaje, “Salutojn trans tempo, salutojn. Do vi venis postlonge por veki maljunan Rogol-n Domedonfors el ties sonĝoj? Mi sonĝis longe kaj bone — sed ŝajne dum nekomforta tempodaŭro. Kiom longe? Dudek jarojn? Kvindek jarojn? Mi enketu.”</p>

<p>La okulo svingiĝis al tubo sur la muro, plena je kvarono de griza pulvoro.</p>

<p>La buŝo eligis ploreto de miro. “La energio jam preskaŭ elĉerpiĝis! Kiom longe mi dormis? Kun duon-daŭro de 1,200 jaroj — pli ol kvin mil jaroj!” La okulo svingiĝis reen al  Ulen Dor kaj Elaj. “Kiuj do, estas vi? Kie estas miaj disputantaj nacianoj, la adorantoj de Pansju kaj Kadzal? Ĉu sekvas, ke ili elmortigis sin, tiom longe antaŭe?”</p>

<p>“Ne,” diris Ulen Dor kun grimaca rideto. “Ili ankoraŭ batalas en la stratoj.”</p>

<p>La okul-tentaklo etendiĝis rapide, puŝis sin tra fenestro, kaj rigardis suben super la urbo. La centra gelatenaĵo spasmetis, sufuzis oranĝalume. La voĉo parolis refoje, kaj ĝi havis teruran akrecon. La kolo de Ulen Dor piketadis kaj li sentis la manon de Elaj kroĉi forte al li la brakon.</p>

<p>“Kvin mil jarojn!” kriis la voĉo. “Kvin mil jaroj kaj la aĉuloj ankoraŭ kverelas? Ĉu tempo ne instruis al ili saĝecon? Pli fortaj agentoj devas esti uzataj. Rogol Domendonfors instruos al ili saĝecon. Jen!”</p>

<p>Vasta sonego aŭdiĝis de sube, cent ekaj resonoj. Ulen Dor kaj Elaj hastis al la fenestro kaj rigardis suben. Menso-pleniga vidaĵo okupis la stratojn.</p>

<p>La dek futojn altaj vestibloj kondukantaj suben je la urbo estis ekmalfermiĝintaj. El ĉiu el tiuj lekis grandega tentaklo el nigra travidebla gelatenaĵo tia kia la substanco de la glitvojoj.</p>

<p>La tentakloj etendiĝis en la aeron, burĝonigis cent branĉojn kiuj ĉasis la freneze eskapantajn Ampridatvranojn, kaptis ilin, fortiris siajn vestojn el grizo kaj verdo, poste portante ilin vipmove alte tra la aero, faligetis ilin en la grandan centran placon. En la malvarmeta matena ero la popolo de Ampridaatvro staris nude intermiksitaj kaj neniu ulo povis distingi Verdulon disde Grizulo.</p>

<p>“Rogol Domedonfors havas grandajn longan brakojn nun,” kriis vasta voĉo, “tiom fortajn kiom la luno, ĉion-vidantaj kia la aero.”</p>

<p>La voĉo venis de ĉie, de nenie.</p>

<p>“Mi estas Rogol Domedonfors, la fina registo de Ampridatvro. Kaj al tiu ĉi fistato vi estis subenirinta? Loĝantoj de domaĉoj, manĝantoj de putraĵo? Rigardu — en nura momento mi riparos la malatentecon de kvin mil jaroj!”</p>

<p>La tentakloj burĝonigis mil elkreskaĵojn — malmolaj dornaj tranĉiloj, ŝpruciloj kiuj elverŝis bluan flamon, grandegaj fosiloj, kaj ĉiu kreskaĵo burĝonigis okulan tigon. Tiuj trairadis la urbon, kaj kie ajn estis rompaĵo aŭ signo de malnoveco la tentakloj tie fosis, tiris, eksplodis, bruligis; post ŝprucis novajn materialojn tiuloke, kaj post ilia paso, novaj kaj brilantaj konstruaĵoj postlasiĝis.</p>

<p>Mult-brakaj tentakloj kolektis la rubon de epokoj; kaj ŝarĝitaj ili ekvipiĝis supren tra la aero, monstra  <a id="katapult" href="01-V.xhtml#katapult">katapulto,</a> vipe ĵetanta la rubon malproksime for super la maron. Kaj kie ajn estis griza farbo aŭ verda farbo tentaklo elfrotis la koloron, ŝprucis novajn malsamajn pigmentojn.</p>

<p>Laŭlonge je ĉiuj stratoj la grandegaj radikaĵoj kaj kaj radikaĵetoj plonĝis en ĉiun turon, ĉiun loĝejon, ĉiun parkon kaj placon — malkonstruantaj, detirantaj, konstruantaj, ordigantaj, riparantaj. Ampridatvro estis tenata kaj trapenetrata fare de Rogol Domedonfors tiel kiel la radikoj de arbo kroĉas la grundon.</p>

<p>En tempodaŭro mezurebla po spiroj, nova Ampridatvro antstataŭis la ruinojn, restis brila, briletanta urbo — fiera, aventurema, defiema kontraŭ la mortanta ruĝa suno.</p>

<p>Ulen Dor kaj Elaj estis rigardantaj en duon-konscia, senkomprena delireto. Ĉu eblas esti realeco; ĉu ekzistas tia estulo kiu povus malkonstrui urbon kaj rekonstrui ĝin dum homo rigardadis?</p>

<p>Brakoj el nigra gelatenaĵo ekis super la montetojn de la insulo, trairis fadene la kavernojn kie la Gaŭnoj kuŝis tromanĝintaj kaj torporaj. Ĝi kaptis, ektiris ilin tra la aero, pendigis ilin super la amasigitaj Ampridatvranoj — cent Gaŭnoj sur cent tentakloj, hororaj fruktoj sur preternature stranga arbo.</p>

<p>“Atentu!” laŭtsonis voĉo, fanfarona kaj sovaĝa. “Ĉi tiuj kujn vi estis timanta! Atentu pri kiel Rogol Domedonfors traktas tiujn ĉi!”</p>

<p>La tentakloj vipetis, kaj cent Gaŭnoj ekflugis — disetendiĝantaj, rade turniĝantaj formoj — alte super Ampridatvro; kaj ili falis malproksime en la maron.</p>

<p>“La kreitulo estas freneza,” flustris Ulen Dor al Elaj. “La longa sonĝado konfuzis ĝian cerbon.”</p>

<p>“Jen la nova Ampridatvro!” sonegis la fortega voĉo. “Vidu ĝin por la unua kaj lasta fojo. Ĉar nun vi mortos! Vi mem pruvis, ke vie malmeritas la gloran pasintecon — malmeritas la rajton adori la novan dion Rogol Domedonfors. Jen estas du ĉi tie apud mi kiuj fondos la novan genton — ”</p>

<p>Ulen Dor ektimis alarme. Kio? Li destinita por loĝi en Ampridatvro sub la regado de la freneza super-estulo?</p>

<p>Ne.</p>

<p>Kaj eblas, ke li neniam refoje estos tiom proksima al la cerbo.</p>

<p>Je unua moviĝo li eltris sian glavon kaj ĵetis ĝin pint-antaŭe en la travideblan cilindron da gelatenaĵo — trapenetris la cerbon, stabis ĝin per la ŝafto el ŝtalo.</p>
<p>La plej terura sono jam aŭdida sur Tero frakasis la aeron. Viroj kaj virinoj freneziĝis en la placo.</p>

<p>La ĉirkaŭurbaj tentakloj de Rogol Domedonfors batadis supren kaj suben en freneza agonio, kiel vundita insekto dise vipmovas la gambojn. La belegaj turoj falis kline. La Ampridatvanoj forkuris kriegantaj tra la kataklismo.</p>

<p>Ulen Dor kaj Elaj kuris al la teraso kie ili estis lasintaj la aerĉaron. Malantaŭe ili aŭdis raŭkan fluston — voĉon rompitan.</p>

<p>“Mi — ne estas — mortinta — jam! Malgraŭ ĉio, se ĉiuj sonĝoj estas rompitaj — mi mortigos vin du…”</p>

<p>Ili saltfalis en la aerĉaron. Ulen Dor eksendis ĝin en la aeron. Per terura strebado unu tentaklo haltis sian frenazan disan vipadon kaj spasme etendiĝis supren cele ke ĝi ilin kaptu. Ulen Dor stiris kurbe flanken, plonĝis for tra la ĉielo. La tentaklo ekiris sagorapide por ilin obstakli.</p>

<p>Ulen Dor premis forte suben al la rapideca regstango, la aero fajfis kaj kantis malantaŭ la veturilo. Kaj tuj poste sekvis la ondanta nigra brako de la mortanta dio, strebegante por tuŝi la eskapantan muŝeton kiu tiome ĝin vundis.</p>

<p>“Pli! Pli!” preĝis Ulen Dor al la aerĉaro.</p>

<p>“Iru pli alte!” flustris la knabino. “Pli alte — pli rapide — ”</p>

<p>Ulen Dor klinis la nazon; supren laŭ deklivo ekiris la ĉaro, kaj la strebanta brako sekvis malantaŭe — giganta membro streĉanta rigide tra la ĉielo, nigra ĉielarko kun piedo en malproksima Ampridatvro.</p>

<p>Rogol Domedonfors mortis. La brako ekdisiĝis formiĝante nubetaro el fumo kaj malrapide sinkis al la maro.</p>

<p>Ulen Dor tenis sian boaton je plena rapido ĝis la insulo malaperis trans la horizonto. Li malrapidigis ĝin, suspiris, ripozis.</p>

<p>Elaj subite ĵetis sin kontraŭ lian ŝultron kaj kreve histeriiĝis.</p>

<p>“Kvieton, knabino, kvieton,” admonis Ulen Dor. “Ni estas sekuraj; ni porĉiame finis pri la malbenita urbo.”</p>

<p>Ŝi kvietiĝis; postnelonge: “Kien ni iru nun?”</p>

<p>La okuloj de Ulen Dor ĉirkaŭrigardis la aerĉaron kun dubo kaj kalkulado. “Estos neniom da magio por Kandajv. Malgraŭ tio, mi havos grandegan rakonton por diri al li, kaj li eble plaĉiĝus… Li certe deziros la aerĉaron. Sed mi aranĝos, mi aranĝos…”</p>

<p>Ŝi flustris, “Ĉu ni ne povus flugi orienten, kaj flugi kaj flugi, ĝis ni trovos tiun lokon kie la suno leviĝas, kaj eble kvietan herbejon kie estas fruktoarboj…”</p>

<p>Ulen Dor rigardis al la sudo kaj pensis pri Kajin kun ĝiaj kvietaj noktoj kaj vin-koloraj tagoj, la larĝa palaco kio estas lia loĝejo, kaj la litseĝo de kiu li povis elrigardi trans la Golfo Sanrealo, la antikvaj olivaj arboj, la  burleskaj festival-sezonoj.</p>

<p>Li diris, “Elaj, vi ŝatos la urbon Kajin.”</p>

<p class="center">
  <a href="01-06.xhtml">
    <img class="break" alt="ĉapitra fino" src="images/fino.png"/>
  </a>
</p>

<!-- zzz

<p class="left"><a id="E_0630_" href="1-5.xhtml#_0630_"><b></b></a>  <i>~EB ; ~BeE </i></p>
 <a id="_0630_" href="1-V.xhtml#E_0630_"></a>

<p class="left"><a id="E_0640_" href="1-5.xhtml#_0640_"><b></b></a>  <i>~EB ; ~BeE </i></p>
 <a id="_0640_" href="1-V.xhtml#E_0640_"></a>

<p class="left"><a id="E_0650_" href="1-5.xhtml#_0650_"><b></b></a>  <i>~EB ; ~BeE </i></p>
 <a id="_0650_" href="1-V.xhtml#E_0650_"></a>

<p class="left"><a id="E_0660_" href="1-5.xhtml#_0660_"><b></b></a>  <i>~EB ; ~BeE </i></p>
 <a id="_0660_" href="1-V.xhtml#E_0660_"></a>

<p class="left"><a id="E_0670_" href="1-5.xhtml#_0670_"><b></b></a>  <i>~EB ; ~BeE </i></p>
 <a id="_0670_" href="1-V.xhtml#E_0670_"></a>

<p class="left"><a id="E_0680_" href="1-5.xhtml#_0680_"><b></b></a>  <i>~EB ; ~BeE </i></p>
 <a id="_0680_" href="1-V.xhtml#E_0680_"></a>

<p class="left"><a id="E_0690_" href="1-5.xhtml#_0690_"><b></b></a>  <i>~EB ; ~BeE </i></p>
 <a id="_0690_" href="1-V.xhtml#E_0690_"></a>

<p class="left"><a id="E_0700_" href="1-5.xhtml#_0700_"><b></b></a>  <i>~EB ; ~BeE </i></p>
 <a id="_0700_" href="1-V.xhtml#E_0700_"></a>

<p class="left"><a id="E_0710_" href="1-5.xhtml#_0710_"><b></b></a>  <i>~EB ; ~BeE </i></p>
 <a id="_0710_" href="1-V.xhtml#E_0710_"></a>

<p class="left"><a id="E_0720_" href="1-5.xhtml#_0720_"><b></b></a>  <i>~EB ; ~BeE </i></p>
 <a id="_0720_" href="1-V.xhtml#E_0720_"></a>

<p class="left"><a id="E_0730_" href="1-5.xhtml#_0730_"><b></b></a>  <i>~EB ; ~BeE </i></p>
 <a id="_0730_" href="1-V.xhtml#E_0730_"></a>

<p class="left"><a id="E_0740_" href="1-5.xhtml#_0740_"><b></b></a>  <i>~EB ; ~BeE </i></p>
 <a id="_0740_" href="1-V.xhtml#E_0740_"></a>

<p class="left"><a id="E_0750_" href="1-5.xhtml#_0750_"><b></b></a>  <i>~EB ; ~BeE </i></p>
 <a id="_0750_" href="1-V.xhtml#E_0750_"></a>

<p class="left"><a id="E_0760_" href="1-5.xhtml#_0760_"><b></b></a>  <i>~EB ; ~BeE </i></p>
 <a id="_0760_" href="1-V.xhtml#E_0760_"></a>

<p class="left"><a id="E_0770_" href="1-5.xhtml#_0770_"><b></b></a>  <i>~EB ; ~BeE </i></p>
 <a id="_0770_" href="1-V.xhtml#E_0770_"></a>

<p class="left"><a id="E_0780_" href="1-5.xhtml#_0780_"><b></b></a>  <i>~EB ; ~BeE </i></p>
 <a id="_0780_" href="1-V.xhtml#E_0780_"></a>

<p class="left"><a id="E_0790_" href="1-5.xhtml#_0790_"><b></b></a>  <i>~EB ; ~BeE </i></p>
 <a id="_0790_" href="1-V.xhtml#E_0790_"></a>

<p class="left"><a id="E_0800_" href="1-5.xhtml#_0800_"><b></b></a>  <i>~EB ; ~BeE </i></p>
 <a id="_0800_" href="1-V.xhtml#E_0800_"></a>

<p class="left"><a id="E_0810_" href="1-5.xhtml#_0810_"><b></b></a>  <i>~EB ; ~BeE </i></p>
 <a id="_0810_" href="1-V.xhtml#E_0810_"></a>

<p class="left"><a id="E_0820_" href="1-5.xhtml#_0820_"><b></b></a>  <i>~EB ; ~BeE </i></p>
 <a id="_0820_" href="1-V.xhtml#E_0820_"></a>

<p class="left"><a id="E_0830_" href="1-5.xhtml#_0830_"><b></b></a>  <i>~EB ; ~BeE </i></p>
 <a id="_0830_" href="1-V.xhtml#E_0830_"></a>

<p class="left"><a id="E_0840_" href="1-5.xhtml#_0840_"><b></b></a>  <i>~EB ; ~BeE </i></p>
 <a id="_0840_" href="1-V.xhtml#E_0840_"></a>

<p class="left"><a id="E_0850_" href="1-5.xhtml#_0850_"><b></b></a>  <i>~EB ; ~BeE </i></p>
 <a id="_0850_" href="1-V.xhtml#E_0850_"></a>

<p class="left"><a id="E_0860_" href="1-5.xhtml#_0860_"><b></b></a>  <i>~EB ; ~BeE </i></p>
 <a id="_0860_" href="1-V.xhtml#E_0860_"></a>

<p class="left"><a id="E_0870_" href="1-5.xhtml#_0870_"><b></b></a>  <i>~EB ; ~BeE </i></p>
 <a id="_0870_" href="1-V.xhtml#E_0870_"></a>

<p class="left"><a id="E_0880_" href="1-5.xhtml#_0880_"><b></b></a>  <i>~EB ; ~BeE </i></p>
 <a id="_0880_" href="1-V.xhtml#E_0880_"></a>

<p class="left"><a id="E_0890_" href="1-5.xhtml#_0890_"><b></b></a>  <i>~EB ; ~BeE </i></p>
 <a id="_0890_" href="1-V.xhtml#E_0890_"></a>

<p class="left"><a id="E_0900_" href="1-5.xhtml#_0900_"><b></b></a>  <i>~EB ; ~BeE </i></p>
 <a id="_0900_" href="1-V.xhtml#E_0900_"></a>

<p class="left"><a id="E_0910_" href="1-5.xhtml#_0910_"><b></b></a>  </p>
 <a id="_0910_" href="1-V.xhtml#E_0910_"></a>

<p class="left"><a id="E_0920_" href="1-5.xhtml#_0920_"><b></b></a>  </p>
 <a id="_0920_" href="1-V.xhtml#E_0920_"></a>

<p class="left"><a id="E_0930_" href="1-5.xhtml#_0930_"><b></b></a>  </p>
 <a id="_0930_" href="1-V.xhtml#E_0930_"></a>

<p class="left"><a id="E_0940_" href="1-5.xhtml#_0940_"><b></b></a>  </p>
 <a id="_0940_" href="1-V.xhtml#E_0940_"></a>

<p class="left"><a id="E_0950_" href="1-5.xhtml#_0950_"><b></b></a>  </p>
 <a id="_0950_" href="1-V.xhtml#E_0950_"></a>

<p class="left"><a id="E_0960_" href="1-5.xhtml#_0960_"><b></b></a>  </p>
 <a id="_0960_" href="1-V.xhtml#E_0960_"></a>

<p class="left"><a id="E_0970_" href="1-5.xhtml#_0970_"><b></b></a>  </p>
 <a id="_0970_" href="1-V.xhtml#E_0970_"></a>

<p class="left"><a id="E_0980_" href="1-5.xhtml#_0980_"><b></b></a>  </p>
 <a id="_0980_" href="1-V.xhtml#E_0980_"></a>

<p class="left"><a id="E_0990_" href="1-5.xhtml#_0990_"><b></b></a>  </p>
 <a id="_0990_" href="1-V.xhtml#E_0990_"></a>

<p class="left"><a id="E_1000_" href="1-5.xhtml#_1000_"><b></b></a>  </p>
 <a id="_1000_" href="1-V.xhtml#E_1000_"></a>

<p class="left"><a id="E_1010_" href="1-5.xhtml#_1010_"><b></b></a>  </p>
 <a id="_1010_" href="1-V.xhtml#E_1010_"></a>

<p class="left"><a id="E_1020_" href="1-5.xhtml#_1020_"><b></b></a>  </p>
 <a id="_1020_" href="1-V.xhtml#E_1020_"></a>

<p class="left"><a id="E_1030_" href="1-5.xhtml#_1030_"><b></b></a>  </p>
 <a id="_1030_" href="1-V.xhtml#E_1030_"></a>

<p class="left"><a id="E_1040_" href="1-5.xhtml#_1040_"><b></b></a>  </p>
 <a id="_1040_" href="1-V.xhtml#E_1040_"></a>

<p class="left"><a id="E_1050_" href="1-5.xhtml#_1050_"><b></b></a>  </p>
 <a id="_1050_" href="1-V.xhtml#E_1050_"></a>

<p class="left"><a id="E_1060_" href="1-5.xhtml#_1060_"><b></b></a>  </p>
 <a id="_1060_" href="1-V.xhtml#E_1060_"></a>

<p class="left"><a id="E_1070_" href="1-5.xhtml#_1070_"><b></b></a>  </p>
 <a id="_1070_" href="1-V.xhtml#E_1070_"></a>

<p class="left"><a id="E_1080_" href="1-5.xhtml#_1080_"><b></b></a>  </p>
 <a id="_1080_" href="1-V.xhtml#E_1080_"></a>

<p class="left"><a id="E_1090_" href="1-5.xhtml#_1090_"><b></b></a>  </p>
 <a id="_1090_" href="1-V.xhtml#E_1090_"></a>

<p class="left"><a id="E_1100_" href="1-5.xhtml#_1100_"><b></b></a>  </p>
 <a id="_1100_" href="1-V.xhtml#E_1100_"></a>

<p class="left"><a id="E_1110_" href="1-5.xhtml#_1110_"><b></b></a>  </p>
 <a id="_1110_" href="1-V.xhtml#E_1110_"></a>

<p class="left"><a id="E_1120_" href="1-5.xhtml#_1120_"><b></b></a>  </p>
 <a id="_1120_" href="1-V.xhtml#E_1120_"></a>

<p class="left"><a id="E_1130_" href="1-5.xhtml#_1130_"><b></b></a>  </p>
 <a id="_1130_" href="1-V.xhtml#E_1130_"></a>

<p class="left"><a id="E_1140_" href="1-5.xhtml#_1140_"><b></b></a>  </p>
 <a id="_1140_" href="1-V.xhtml#E_1140_"></a>

<p class="left"><a id="E_1150_" href="1-5.xhtml#_1150_"><b></b></a>  </p>
 <a id="_1150_" href="1-V.xhtml#E_1150_"></a>

<p class="left"><a id="E_1160_" href="1-5.xhtml#_1160_"><b></b></a>  </p>
 <a id="_1160_" href="1-V.xhtml#E_1160_"></a>

<p class="left"><a id="E_1170_" href="1-5.xhtml#_1170_"><b></b></a>  </p>
 <a id="_1170_" href="1-V.xhtml#E_1170_"></a>

<p class="left"><a id="E_1180_" href="1-5.xhtml#_1180_"><b></b></a>  </p>
 <a id="_1180_" href="1-V.xhtml#E_1180_"></a>

<p class="left"><a id="E_1190_" href="1-5.xhtml#_1190_"><b></b></a>  </p>
 <a id="_1190_" href="1-V.xhtml#E_1190_"></a>

<p class="left"><a id="E_1200_" href="1-5.xhtml#_1200_"><b></b></a>  </p>
 <a id="_1200_" href="1-V.xhtml#E_1200_"></a>

<p class="left"><a id="E_1210_" href="1-5.xhtml#_1210_"><b></b></a>  </p>
 <a id="_1210_" href="1-V.xhtml#E_1210_"></a>

<p class="left"><a id="E_1220_" href="1-5.xhtml#_1220_"><b></b></a>  </p>
 <a id="_1220_" href="1-V.xhtml#E_1220_"></a>

<p class="left"><a id="E_1230_" href="1-5.xhtml#_1230_"><b></b></a>  </p>
 <a id="_1230_" href="1-V.xhtml#E_1230_"></a>

<p class="left"><a id="E_1240_" href="1-5.xhtml#_1240_"><b></b></a>  </p>
 <a id="_1240_" href="1-V.xhtml#E_1240_"></a>

<p class="left"><a id="E_1250_" href="1-5.xhtml#_1250_"><b></b></a>  </p>
 <a id="_1250_" href="1-V.xhtml#E_1250_"></a>

<p class="left"><a id="E_1260_" href="1-5.xhtml#_1260_"><b></b></a>  </p>
 <a id="_1260_" href="1-V.xhtml#E_1260_"></a>

<p class="left"><a id="E_1270_" href="1-5.xhtml#_1270_"><b></b></a>  </p>
 <a id="_1270_" href="1-V.xhtml#E_1270_"></a>

<p class="left"><a id="E_1280_" href="1-5.xhtml#_1280_"><b></b></a>  </p>
 <a id="_1280_" href="1-V.xhtml#E_1280_"></a>

<p class="left"><a id="E_1290_" href="1-5.xhtml#_1290_"><b></b></a>  </p>
 <a id="_1290_" href="1-V.xhtml#E_1290_"></a>

<p class="left"><a id="E_1300_" href="1-5.xhtml#_1300_"><b></b></a>  </p>
 <a id="_1300_" href="1-V.xhtml#E_1300_"></a>

<p class="left"><a id="E_1310_" href="1-5.xhtml#_1310_"><b></b></a>  </p>
 <a id="_1310_" href="1-V.xhtml#E_1310_"></a>

<p class="left"><a id="E_1320_" href="1-5.xhtml#_1320_"><b></b></a>  </p>
 <a id="_1320_" href="1-V.xhtml#E_1320_"></a>

<p class="left"><a id="E_1330_" href="1-5.xhtml#_1330_"><b></b></a>  </p>
 <a id="_1330_" href="1-V.xhtml#E_1330_"></a>

<p class="left"><a id="E_1340_" href="1-5.xhtml#_1340_"><b></b></a>  </p>
 <a id="_1340_" href="1-V.xhtml#E_1340_"></a>

<p class="left"><a id="E_1350_" href="1-5.xhtml#_1350_"><b></b></a>  </p>
 <a id="_1350_" href="1-V.xhtml#E_1350_"></a>

<p class="left"><a id="E_1360_" href="1-5.xhtml#_1360_"><b></b></a>  </p>
 <a id="_1360_" href="1-V.xhtml#E_1360_"></a>

<p class="left"><a id="E_1370_" href="1-5.xhtml#_1370_"><b></b></a>  </p>
 <a id="_1370_" href="1-V.xhtml#E_1370_"></a>

<p class="left"><a id="E_1380_" href="1-5.xhtml#_1380_"><b></b></a>  </p>
 <a id="_1380_" href="1-V.xhtml#E_1380_"></a>

<p class="left"><a id="E_1390_" href="1-5.xhtml#_1390_"><b></b></a>  </p>
 <a id="_1390_" href="1-V.xhtml#E_1390_"></a>

<p class="left"><a id="E_1400_" href="1-5.xhtml#_1400_"><b></b></a>  </p>
 <a id="_1400_" href="1-V.xhtml#E_1400_"></a>

<p class="left"><a id="E_1410_" href="1-5.xhtml#_1410_"><b></b></a>  </p>
 <a id="_1410_" href="1-V.xhtml#E_1410_"></a>

<p class="left"><a id="E_1420_" href="1-5.xhtml#_1420_"><b></b></a>  </p>
 <a id="_1420_" href="1-V.xhtml#E_1420_"></a>

<p class="left"><a id="E_1430_" href="1-5.xhtml#_1430_"><b></b></a>  </p>
 <a id="_1430_" href="1-V.xhtml#E_1430_"></a>

<p class="left"><a id="E_1440_" href="1-5.xhtml#_1440_"><b></b></a>  </p>
 <a id="_1440_" href="1-V.xhtml#E_1440_"></a>

<p class="left"><a id="E_1450_" href="1-5.xhtml#_1450_"><b></b></a>  </p>
 <a id="_1450_" href="1-V.xhtml#E_1450_"></a>

<p class="left"><a id="E_1460_" href="1-5.xhtml#_1460_"><b></b></a>  </p>
 <a id="_1460_" href="1-V.xhtml#E_1460_"></a>

<p class="left"><a id="E_1470_" href="1-5.xhtml#_1470_"><b></b></a>  </p>
 <a id="_1470_" href="1-V.xhtml#E_1470_"></a>

<p class="left"><a id="E_1480_" href="1-5.xhtml#_1480_"><b></b></a>  </p>
 <a id="_1480_" href="1-V.xhtml#E_1480_"></a>

<p class="left"><a id="E_1490_" href="1-5.xhtml#_1490_"><b></b></a>  </p>
 <a id="_1490_" href="1-V.xhtml#E_1490_"></a>

<p class="left"><a id="E_1500_" href="1-5.xhtml#_1500_"><b></b></a>  </p>
 <a id="_1500_" href="1-V.xhtml#E_1500_"></a>

<p class="left"><a id="E_1510_" href="1-5.xhtml#_1510_"><b></b></a>  </p>
 <a id="_1510_" href="1-V.xhtml#E_1510_"></a>

<p class="left"><a id="E_1520_" href="1-5.xhtml#_1520_"><b></b></a>  </p>
 <a id="_1520_" href="1-V.xhtml#E_1520_"></a>

<p class="left"><a id="E_1530_" href="1-5.xhtml#_1530_"><b></b></a>  </p>
 <a id="_1530_" href="1-V.xhtml#E_1530_"></a>

<p class="left"><a id="E_1540_" href="1-5.xhtml#_1540_"><b></b></a>  </p>
 <a id="_1540_" href="1-V.xhtml#E_1540_"></a>

<p class="left"><a id="E_1550_" href="1-5.xhtml#_1550_"><b></b></a>  </p>
 <a id="_1550_" href="1-V.xhtml#E_1550_"></a>

<p class="left"><a id="E_1560_" href="1-5.xhtml#_1560_"><b></b></a>  </p>
 <a id="_1560_" href="1-V.xhtml#E_1560_"></a>

<p class="left"><a id="E_1570_" href="1-5.xhtml#_1570_"><b></b></a>  </p>
 <a id="_1570_" href="1-V.xhtml#E_1570_"></a>

<p class="left"><a id="E_1580_" href="1-5.xhtml#_1580_"><b></b></a>  </p>
 <a id="_1580_" href="1-V.xhtml#E_1580_"></a>

<p class="left"><a id="E_1590_" href="1-5.xhtml#_1590_"><b></b></a>  </p>
 <a id="_1590_" href="1-V.xhtml#E_1590_"></a>

<p class="left"><a id="E_1600_" href="1-5.xhtml#_1600_"><b></b></a>  </p>
 <a id="_1600_" href="1-V.xhtml#E_1600_"></a>

<p class="left"><a id="E_1610_" href="1-5.xhtml#_1610_"><b></b></a>  </p>
 <a id="_1610_" href="1-V.xhtml#E_1610_"></a>

<p class="left"><a id="E_1620_" href="1-5.xhtml#_1620_"><b></b></a>  </p>
 <a id="_1620_" href="1-V.xhtml#E_1620_"></a>

<p class="left"><a id="E_1630_" href="1-5.xhtml#_1630_"><b></b></a>  </p>
 <a id="_1630_" href="1-V.xhtml#E_1630_"></a>

<p class="left"><a id="E_1640_" href="1-5.xhtml#_1640_"><b></b></a>  </p>
 <a id="_1640_" href="1-V.xhtml#E_1640_"></a>

<p class="left"><a id="E_1650_" href="1-5.xhtml#_1650_"><b></b></a>  </p>
 <a id="_1650_" href="1-V.xhtml#E_1650_"></a>

<p class="left"><a id="E_1660_" href="1-5.xhtml#_1660_"><b></b></a>  </p>
 <a id="_1660_" href="1-V.xhtml#E_1660_"></a>

<p class="left"><a id="E_1670_" href="1-5.xhtml#_1670_"><b></b></a>  </p>
 <a id="_1670_" href="1-V.xhtml#E_1670_"></a>

<p class="left"><a id="E_1680_" href="1-5.xhtml#_1680_"><b></b></a>  </p>
 <a id="_1680_" href="1-V.xhtml#E_1680_"></a>

<p class="left"><a id="E_1690_" href="1-5.xhtml#_1690_"><b></b></a>  </p>
 <a id="_1690_" href="1-V.xhtml#E_1690_"></a>

<p class="left"><a id="E_1700_" href="1-5.xhtml#_1700_"><b></b></a>  </p>
 <a id="_1700_" href="1-V.xhtml#E_1700_"></a>

<p class="left"><a id="E_1710_" href="1-5.xhtml#_1710_"><b></b></a>  </p>
 <a id="_1710_" href="1-V.xhtml#E_1710_"></a>

<p class="left"><a id="E_1720_" href="1-5.xhtml#_1720_"><b></b></a>  </p>
 <a id="_1720_" href="1-V.xhtml#E_1720_"></a>

<p class="left"><a id="E_1730_" href="1-5.xhtml#_1730_"><b></b></a>  </p>
 <a id="_1730_" href="1-V.xhtml#E_1730_"></a>

<p class="left"><a id="E_1740_" href="1-5.xhtml#_1740_"><b></b></a>  </p>
 <a id="_1740_" href="1-V.xhtml#E_1740_"></a>

<p class="left"><a id="E_1750_" href="1-5.xhtml#_1750_"><b></b></a>  </p>
 <a id="_1750_" href="1-V.xhtml#E_1750_"></a>

<p class="left"><a id="E_1760_" href="1-5.xhtml#_1760_"><b></b></a>  </p>
 <a id="_1760_" href="1-V.xhtml#E_1760_"></a>

<p class="left"><a id="E_1770_" href="1-5.xhtml#_1770_"><b></b></a>  </p>
 <a id="_1770_" href="1-V.xhtml#E_1770_"></a>

<p class="left"><a id="E_1780_" href="1-5.xhtml#_1780_"><b></b></a>  </p>
 <a id="_1780_" href="1-V.xhtml#E_1780_"></a>

<p class="left"><a id="E_1790_" href="1-5.xhtml#_1790_"><b></b></a>  </p>
 <a id="_1790_" href="1-V.xhtml#E_1790_"></a>

<p class="left"><a id="E_1800_" href="1-5.xhtml#_1800_"><b></b></a>  </p>
 <a id="_1800_" href="1-V.xhtml#E_1800_"></a>

<p class="left"><a id="E_1810_" href="1-5.xhtml#_1810_"><b></b></a>  </p>
 <a id="_1810_" href="1-V.xhtml#E_1810_"></a>

<p class="left"><a id="E_1820_" href="1-5.xhtml#_1820_"><b></b></a>  </p>
 <a id="_1820_" href="1-V.xhtml#E_1820_"></a>

<p class="left"><a id="E_1830_" href="1-5.xhtml#_1830_"><b></b></a>  </p>
 <a id="_1830_" href="1-V.xhtml#E_1830_"></a>

<p class="left"><a id="E_1840_" href="1-5.xhtml#_1840_"><b></b></a>  </p>
 <a id="_1840_" href="1-V.xhtml#E_1840_"></a>

<p class="left"><a id="E_1850_" href="1-5.xhtml#_1850_"><b></b></a>  </p>
 <a id="_1850_" href="1-V.xhtml#E_1850_"></a>

<p class="left"><a id="E_1860_" href="1-5.xhtml#_1860_"><b></b></a>  </p>
 <a id="_1860_" href="1-V.xhtml#E_1860_"></a>

<p class="left"><a id="E_1870_" href="1-5.xhtml#_1870_"><b></b></a>  </p>
 <a id="_1870_" href="1-V.xhtml#E_1870_"></a>

<p class="left"><a id="E_1880_" href="1-5.xhtml#_1880_"><b></b></a>  </p>
 <a id="_1880_" href="1-V.xhtml#E_1880_"></a>

<p class="left"><a id="E_1890_" href="1-5.xhtml#_1890_"><b></b></a>  </p>
 <a id="_1890_" href="1-V.xhtml#E_1890_"></a>

<p class="left"><a id="E_1900_" href="1-5.xhtml#_1900_"><b></b></a>  </p>
 <a id="_1900_" href="1-V.xhtml#E_1900_"></a>

<p class="left"><a id="E_1910_" href="1-5.xhtml#_1910_"><b></b></a>  </p>
 <a id="_1910_" href="1-V.xhtml#E_1910_"></a>

<p class="left"><a id="E_1920_" href="1-5.xhtml#_1920_"><b></b></a>  </p>
 <a id="_1920_" href="1-V.xhtml#E_1920_"></a>

<p class="left"><a id="E_1930_" href="1-5.xhtml#_1930_"><b></b></a>  </p>
 <a id="_1930_" href="1-V.xhtml#E_1930_"></a>

<p class="left"><a id="E_1940_" href="1-5.xhtml#_1940_"><b></b></a>  </p>
 <a id="_1940_" href="1-V.xhtml#E_1940_"></a>

<p class="left"><a id="E_1950_" href="1-5.xhtml#_1950_"><b></b></a>  </p>
 <a id="_1950_" href="1-V.xhtml#E_1950_"></a>

<p class="left"><a id="E_1960_" href="1-5.xhtml#_1960_"><b></b></a>  </p>
 <a id="_1960_" href="1-V.xhtml#E_1960_"></a>

<p class="left"><a id="E_1970_" href="1-5.xhtml#_1970_"><b></b></a>  </p>
 <a id="_1970_" href="1-V.xhtml#E_1970_"></a>

<p class="left"><a id="E_1980_" href="1-5.xhtml#_1980_"><b></b></a>  </p>
 <a id="_1980_" href="1-V.xhtml#E_1980_"></a>

<p class="left"><a id="E_1990_" href="1-5.xhtml#_1990_"><b></b></a>  </p>
 <a id="_1990_" href="1-V.xhtml#E_1990_"></a>

<p class="left"><a id="E_2000_" href="1-5.xhtml#_2000_"><b></b></a>  </p>
 <a id="_2000_" href="1-V.xhtml#E_2000_"></a>

-->

</body>
</html>