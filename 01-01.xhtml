<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>Mazirien la Magiisto</title>

<meta name="author" content="Ĝan Ŭesli Starling"/>
<meta name="copyright" content="2014-2015, Ĝan Ŭesli Starling"/>
<meta name="description" content="Translation of Mazirien the Magician, Chapter 1, by Jack Vance into Esperanto. One of several such translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Jack Vance, Starling"/>
<link rel="stylesheet" type="text/css" href="styles/starling.css"/>
<link href="styles/fonts.css" rel="stylesheet" type="text/css"/>
</head>
<body>

<svg xmlns="http://www.w3.org/2000/svg" xmlns:xlink="http://www.w3.org/1999/xlink" version="1.1" width="100%" height="100%" viewBox="0 0 600 800" preserveAspectRatio="xMidYMid meet">
<image width="600" height="800" xlink:href="images/01-01-A.png"/>
</svg>

<h2>Ĉapitro 1</h2>
<h3>Mazirien la Magiisto</h3>

<p>Perdita en pensado, Mazirien la Magiisto marŝis sian ĝardenon. Arboj peze ŝarĝitaj de siaj fruktoj el multaj delir-ekstazoj superpendis lian vojon, kaj floroj <a id="riverenc" href="01-V.xhtml#riverenc">riverencis</a> lin kiam li pasis. Unu <a id="col" href="01-V.xhtml#col">colon</a> super la grundo, malbrilaj kiel <a id="agat" href="01-V.xhtml#agat">agatoj,</a> la okuloj de <a id="mandragor" href="01-V.xhtml#mandragor">mandragoroj</a> atentis la paŝadon de liaj piedoj en nigraj <a id="pantofl" href="01-V.xhtml#pantofl">pantofloj</a>. Jene estis la ĝardeno de Mazirien  —  tri terasoj kultivantaj strangajn kaj mirindajn vegetaĵojn. Certaj plantoj lumis pro naĝe movantaj, ŝanĝiĝantaj <a id="iriz" href="01-V.xhtml#iriz">irizecoj;</a> aliaj suprentenis florojn pulsantajn kiel <a id="aktini" href="01-V.xhtml#aktini">aktinioj,</a>  purpuraj, verdaj, violaj, rosaj, flavaj. Tie ĉi kreskiĝis arboj tiaj kiaj plumaj sunombreloj, arboj kun travideblaj trunkoj enhavantaj ruĝajn kaj flavajn vejnojn, arboj kun folioj tiaj kia metalo, ĉiu folio malsama metalo  —  kupro, arĝento, blua tantalo, bronzo, verda iridio. Tie ĉi, floroj kiaj bobeloj supren­-tiretis el vitre verdaj folioj, apuda arbusto montris mil tub-formajn florojn, ĉiu fajfanta mallaŭte por fari muzikon pri la malnovega Tero, pri la rubene ruĝa sunlumo, akvo sorbiĝanta tra nigra tero, la molaj ventetoj. Kaj preter la rókŭo heĝo, arboj de la arbaro estis alta muro de mistero. En tiu ĉi fina horo el la vivo de l’ Tero neniu viro povis aserti familiarecon pri la valetoj, montetoj, la arbaretoj kaj profundejoj, la kaŝitaj maldensejoj, la ruinitaj pavilonoj, la sun-ŝprucitaj plezur-ĝardenoj, la krutvaloj kaj krutpintoj, la diversaj riveretoj, lagetoj, herbejoj, densejoj, rompejoj kaj rokaj elstaraĵoj.</p>

<p>Mazirien paŝadis sian ĝardenon kun brovo malridetanta en penso. Liaj paŝoj malrapidis kaj liaj manoj intertenis malantaŭ lia dorso. Iu estis al li portanta konfuziĝon, dubon, kaj grandan deziron: ĉarmega virin-estaĵo kiu loĝis en la arbaro. Ŝi venadis al lia ĝardeno duone-ridanta kaj ĉiam singarda, rajdanta nigran ĉevalon kun okuloj tiaj kiaj oraj kristaloj. Multajn fojojn Mazirien estis provinta kapti ŝin; ĉiam ŝia ĉevalo portis ŝin for de liaj variaj logaĵoj, minacoj, kaj artifikoj.</p>

<p>Dolorega kriado ekmalpacigis la ĝardenon. Mazirien, hastigante siajn paŝojn, trovis talpon maĉantan al la stipo de plant-besta <a id="hibrid" href="01-V.xhtml#hibrid">hibrido.</a> Li mortigis la <a id="marod" href="01-V.xhtml#marod">marodanton,</a> kaj la krioj mallaŭtiĝis al malfortaj anheloj. Mazirien frotis felan folion kaj la ruĝa buŝo hisis en plezuro.</p>

<p>Poste: “K-k-k-k-k-k-k,” diris la planto. Mazirien haltis, tenis la ronĝulon al la ruĝa buŝo. La buŝo suĉis, la eta korpo glitis en la subteran stomako-vezikon. La planto gorĝsonis, ruktis, kaj Mazirien rigardis kun kontenteco.</p>

<p>La suno estis jam malaltiĝinta en la ĉielo, fariĝante tiom nebrila kaj ruĝa ke la steloj videblis. Kaj nun Mazirien sentis rigardantan ĉeeston. Ŝajne estis la virino de la arbaro, ĉar tiel ŝi lin distris antaŭe. Li paŭzis en sia paŝado, sente serĉanta la direkton de la rigardo.</p>

<p>Li diregis sorĉon de senmovebligo. Malantaŭ li la plant-besto haltis en eka rigideco kaj granda verda sfingo drivis al la teron. Li tuj ekturniĝis duoncirkle. Jen ŝi estas, ĉe la rando de la arbaro, pli proksima ol ŝi iam ajn antaŭe estis veninta. Ŝi ne moviĝis dum li aliris. La jun-maljunaj okuloj de Mazirien brilis. Ŝin li portus al sia domego por tenadi en karcero el verda vitro. Li testus ŝian cerbon per fajro, per malvarmo, per doloro kaj ĝojo. Ŝi estus servonta lin per vino kaj faros la dek ok moviĝojn de allogado laŭ flava lamplumo. Eble ŝi estis spionanta lin; se jes, la Magiisisto tuj malkovros, ĉar li povis nomi neniun viron amiko kaj devis ĉiam gardadi sian ĝardenon.</p>

<p>Ŝi malproksimis nur dek du paŝojn  —  eke okazis surgrunda martelado de nigraj hufoj kiam ŝi instigis sian rajdbeston <a id="bauxm" href="01-V.xhtml#bauxm">baŭme</a> forturniĝi kaj eskapis en la arbaron.</p>

<p>La Magiisto malsuprenĵetis sian mantelon en kolerego. Ŝi posedis gardilon  —  ian kontraŭ-sorĉon, <a id="run" href="01-V.xhtml#run">runon</a> de defendado  —  kaj ĉiam ŝi venis kiam liaj preparoj ne sufiĉis por ke li sekvu. Li stude enrigardis la malklaran arbaran profundecon, ekvidetis la palecon de ŝia korpo trapasanta radion de ruĝa lumo, poste nigran ombron kaj ŝi forestis… Ĉu ŝi estas sorĉistino? Ĉu ŝi venadas propravole, aŭ  —  pli probable  —  ĉu malamiko sendas ŝin por kaŭzi al li maltrankvilon? Se tiel, kiu povas esti gvidanta ŝin? Jen Princo Kandajv la Ora de Kajin, de kiu Mazirien estis ruze trompinta de lian sekreton pri renovigebla juneco. Jen Azvan la Astronomo, jen Turĝun  —  apnenaŭ Turĝun, kaj nun la vizaĝo de Mazirien lumiĝis en plaĉa rememoro… Li flankenmetis la penson. Pri Azvan, almenaŭ, li povus testi. Li turnis siajn paŝojn al sia laborejo, iris al tablo kie situis kubo el klara kristalo, lumetadanta per ruĝa kaj blua <a id="auxreol" href="01-V.xhtml#auxreol">aŭreolo.</a> El ŝranko li prenis bronzan gongon kaj arĝentan martelon. Li marteletis la gongon kaj plaĉa tono kante soniĝis tra la ĉambro kaj eksteren, foren kaj pluen. Subite la vizaĝo de Azvan lumis el la kristalo, ŝvit-guta pro doloro kaj grada timego.</p>

<p>“Haltigu la frapojn, Mazirien!” kriis Azvan. “Frapu ne plu sur la gongo de mia vivo!”</p>

<p>Mazirien paŭzis, lia mano pozita super la gongo.</p>

<p>“Ĉu vi spionas al mi, Azvan? Ĉu vi sendis virinon por rehavigi la gongon?”</p>

<p>“Ne mi, Mastro, ne mi. Mi timas vin tro plene.”</p>

<p>“Vi devas liveri al mi la virinon, Azvan; mi insistas.”</p>

<p>“Ne eble Mastro! Mi scias pri nek kiu nek kio ŝi estas!”</p>

<p>Mazirien ŝajnigis kvazaŭ li estus fraponta plu. Azvan elbuŝigis tian verŝegon da petegoj, ke li ĵetis malsupren la martelon kun gesto de naŭziĝo kaj remetis la gongon al ĝia loko. La vizaĝo de Azvan fadis malrapide for, kaj la delikata kubo el kristalo lumis senbilde kiel antaŭe.</p>

<p>Mazirien frotis sian mentonon. Evidente li mem devas kapti la junulinon. Poste, kiam nigra nokto kuŝis super la arbaro, li serĉos tra siaj libroj por sorĉoj por gardi sin trairante la hazarde danĝerajn arbarajn maldensejojn. Ili devos esti akraj, korodaj sorĉoj, el tia kvalito, ke la cerbo de ordinara viro hezitus pro timo ke ili lin lasus freneza. Mazirien, per apliko de streba ekzercado, povis ensorbi kvar el la plej formidaj sorĉoj, aŭ ses el la malpli akraj.</p>

<p>Li puŝis la projekton elde siaj pensoj dumtempe kaj iris al longa baseno tute verŝita en verda lumo. Sube de verŝo de klara fluido kuŝis korpo de viro, malplaĉege aspekta sub la verda lumego, sed havanta belegecon en sia korpformo. Lia trunko grade maldikiĝis de larĝaj ŝultroj tra negrasa talio al fortikaj gamboj kaj arĥaj piedoj; lia vizaĝo estis pura kaj senemocia kun malmolaj plataj aspektoj. Grize ora hararo ĉirkaŭis lian kapon.</p>

<p>Mazirien rigardadis la aĵon, kion li estis kultivinta el sola kelo. Ĝi bezonis nur inteligenton, kaj tion ĉi li ne prisciis kiel provizi. Turĝun de Mijr tenis la scion, kaj Turĝun  —  Mazirien ekrigardis kun grimaca mallarĝigo de la okuloj al klappordo en la plafono  —  rifuzadis malkaŝi sian sekreton.</p>

<p>Mazirien pripensadis la enbasenan kreaĵon. Ĝi estis perfekta korpo; ĉu ne pro tio la cerbo estus orda kaj fleksebla? Li malkovru. Li startigis ilon por elsuĉi la likvaĵon kaj poste la korpo kuŝis senŝirme nuda sub la radioj. Mazirien injektis kvanteton da drogo en la kolo. La korpo ekmovetis. La okuloj malfermiĝis, palpebrumis en la lumego. Mazirien forturnis la projektilon.</p>

<p>En la baseno la kreaĵo malforte movis siajn brakojn kaj piedojn, kvazaŭ nekonscia pri ilia uzado. Mazirien rigardis stude; eble li estis hazarde trovinta la ĝustan sintezon por la cerbo.</p>

<p>“Sidiĝu!” komandis la Magiisto.</p>

<p>La kreaĵo fiksis siajn okulojn sur li, kaj refleksoj ligis muskolon al muskolo. Ĝi eligis gorĝan muĝon kaj eksaltis risorte el la baseno celante la gorĝon de Mazirien. Malgraŭ tio ke Mazirien fortikas, ĝi kaptis lin kaj skuis lin tiel kiel pupon.</p>

<p>Malgraŭ la tuto de siaj sorĉoj Mazirien estis sendefenda. La hipnota sorĉo jam elspeziĝis, kaj li havis en sia menso neniun alian. Ĉiuokaze li tiam ne estus kapabla eldiri la spaco-tordajn silabojn pro la freneza strangolado ĉirkaŭ sia gorĝo.</p>

<p>Liaj fingroj hazarde ĉirkaŭis la kolon de plumba botelego. Li svingis kaj frapis la kapon de sia kreaĵo, kiu velkis al la plafono.</p>

<p>Mazirien, ne tute malplaĉigita, studis la malseke briletantan korpon ĉe siaj piedoj. La spina kunordigo estis montrinta bonan funkciadon. Ĉe tablo li miksis blankan <a id="poci" href="01-V.xhtml#poci">pocion,</a> kaj, levante la orkoloran kapon, verŝis la likvon en la malstriktan buŝon. La kreitaĵo movetis, malfermis siajn okulojn, apogis sin sur la kubutoj. Frenezeco estis elĉerpita de ĝia vizaĝo  —  tamen Mazirien serĉis vane por trovi lumeton de inteligenteco. La okuloj estis tiom vakuaj kiom tiuj de lacerto.</p>

<p>La Magiisto gestis kapnee pro agaciĝo. Li iris al fenestro kaj lia minace malfeliĉa silueto montriĝis nigre kontraŭ la ovalaj vitroj… Ĉu li provu je Turĝun refoje? Sube de la plej puna demandado Turĝun estis daŭre enteninta sian sekreton. La maldika buŝo de Mazirien kurbiĝis mok-humore. Eble se li enmetus pluan angulon en la pasejon…</p>

<p>La suno jam foriris el la ĉielo kaj estis malhele en la ĝardeno de Mazirien. Liaj blankaj nokto-floroj malfermiĝis kaj siaj kaptitaj grizaj sfingoj flugadis de floro al floro. Mazirien tiris malferme la plafonan klappordon kaj malsupreniris ŝtonan ŝtuparon. Suben, suben, suben… Post longe koridoro branĉiĝis ortangule, lumigita per la flava lumo de eternaj lampoj. Maldekstre estis liaj fungo-<a id="bed" href="01-V.xhtml#bed">bedoj,</a> dekstre situis fortika pordo el kverko kaj fero, ŝlosita per tri seruroj. Malsupren kaj antaŭen la ŝtonaj ŝtupoj pluiradis, malsuprenirantaj en nigrecon.</p>

<p>Mazirien malŝlosis la tri serurojn, malfermegis la pordon. La ĉambro posta malplenis krom per ŝtona <a id="piedestal" href="01-V.xhtml#piedestal">pedistalo</a> subtenanta vitro-kovritan skatolon. La skatolo larĝis je <a id="jard" href="01-V.xhtml#jard">jardo</a> ĉiuflanke kaj altis je kvar aŭ kvin coloj. Interne de la skatolo  —  fakte kvadratigita koridoraro, kurejo kun kvar ortaj anguloj  —  moviĝadis du etaj vivuloj, unu ĉasanta, alia evitanta. La rabulo estis eta drako kun furiozaj ruĝaj okuloj kaj monstra dentega buŝo. Ĝi paŝadis anase ŝanceliĝanta sur ses lacerte disaj gamboj, ek-eke movadanta sian voston dum ĝi iradis. La alia altis nur duone tiom kiom la drako  —  fortikaspekta viro, tute nuda, kun kupra kapzono kuntenanta liajn longajn nigrajn harojn. Li moviĝis iomete pli rapide ol lia ĉasanto, kiu malgraŭ tio daŭre postsekvis, aplikanta iom da ruzo, foje ekrapidanta, foje ŝteliranta retrodirekte, foje kaŝe atendanta ĉe angulo kontraŭ la ŝanco, ke eble la viro sengarde elpaŝu. Per teni sin ĉiumomente atenta, la viro kapablis resti for de la dentegoj. La viro estis Turĝun, kiun antaŭ kelkaj semajnoj Mazirien estis trompe kaptinta, malaltiginta kaj tiel malliberiginta.</p>

<p>Mazirien rigardis kun plezuro dum la reptilio eksaltis al la momente ripozanta viro, kiu sin ektiris sin eskape je distanco tiom fora kiom dikas sia haŭto. Tempo decas, Mazirien decidis, por doni al ambaŭ ripozon kaj nutron. Li faligis muretojn trans la koridoraro, apartiganta ĝin en duonoj, izoligante viron disde besto. Al ambaŭ li donis viandon kaj sakojn da akvo.</p>

<p>Turĝun sagiĝis en la irejo.</p>

<p>“Ah,” diris Mazirien, “vi lacegas. Ĉu deziras vi ripozon?”</p>

<p>Turĝun restis silenta, liaj okuloj malfermaj. Kaj tempo kaj la mondo jam estis perdintaj siajn signifojn. La nuraj realaĵoj estis la griza koridoraro kaj la senpaŭza fuĝado. Je hazardaj intertempoj estis okazintaj manĝo kaj kelkhora ripozo.</p>

<p>“Pensu pri la blua ĉielo,” diris Mazirien, “la blankaj steloj, via kastelo MiJr apud la rivero Derno; pensu pri libera vagado en la herbejoj.”</p>

<p>La muskoloj ĉe la buŝo de Turĝun ekmovetiĝis.</p>

<p>“Konsideru, vi estus povinta dispremi la etan drakon sube de via kalkano.”</p>

<p>Turĝun suprenrigardis. “Mi preferus dispremi vian kolon, Mazirien.”</p>

<p>Mazirien ne <a id="afekci" href="01-V.xhtml#afekci">afekciiĝis.</a> “Informu min, kiel vi donas inteligentecon al viaj elbasenaj kreitaĵoj? Parolu, kaj vi gajnos liberon.”</p>

<p>Turĝun ridis, kaj estis frenezeco en lia ridado.</p>

<p>“Informu vin? Kaj poste? Vi estus min mortigonta per varmega oleo post nur momento.”</p>

<p>La maldika buŝo de Mazirien subfleksiĝis ofendite.</p>

<p>“Aĉa viro, mi scias metodojn por devigi vin al parolado. Eĉ se via buŝo estus plenŝtopita, fermita per vakso, tamen vi estus parolonta! Morgaŭ mi prenos nervon el via brako kaj trenados malmolan ŝtofon laŭ ĝia longo.”</p>

<p>La eta Turĝun sidanta kun la gamboj etenditaj trans la koridoro, trinkis sian akvon kaj diris nenion.</p>

<p>“Ĉivespere,” diris Mazirien kun koncentrita malbonvolo, “mi aldonos pluan angulon por ŝanĝi vian kurejon en kvinangulon.”</p>

<p>Turĝun paŭzis kaj suprenrigardis tra la vitra kovrilo al sia malamiko. Post tio, li malrapide trinketis sian akvon. Ŝangiĝo al kvin anguloj lasus malpli da tempo por eviti alkuregojn fare de la monstro, malpli da koridoro videbla de unu angulo.</p>

<p>“Morgaŭ,” diris Mazirien, “vi bezonos ĉiom da via vigleco.” Sed kroma afero leviĝis en lia menso. Li studis al Turĝun hipoteze. “Tamen eĉ tiun ĉi mi ŝparus al vi se vi min helpus pri alia problemo.”</p>

<p>“Kio al vi malfacilas, febra Magiisto?”</p>

<p>“La figuro de virin-kreitaĵo hantas mian cerbon, kaj mi volas kapti ŝin.” Pensante pri tio, la okuloj de Mazirien esprimis ravan emocion. “Malfrue je posttagmezo ŝi venas ĝis la rando de mia ĝardeno rajdante grandan nigran ĉevalon  —  ĉu vi konas ŝin, Turĝun?”</p>

<p>“Ne mi, Mazirien.” Turĝun trinketis sian akvon.</p>

<p>Mazirien daŭrigis. “Ŝi havas sorĉ-povon sufiĉan por ŝirmi sin de la Dua Hipnota Magio de Feloĵun  —  aŭ eble ŝi havas ian gardo-runon. Kiam mi alvenas, ŝi eskapas for en la arbaro.”</p>

<p>“Nu, do?” demandis Turĝun, manĝetante la viandon provizitan de Mazirien.</p>

<p>“Kiu povas tiu ĉi virino esti?” demandis Mazirien, rigardante malsupren laŭ sia longa nazo al sia kaptito.</p>

<p>“Kiel povus mi diri?”</p>

<p>“Mi volegas kapti ŝin,” diris Mazirien interne memdistrita: “Kiujn sorĉojn, kiujn sorĉojn?”</p>

<p>Turĝun suprenrigardis, kvankam li povis vidi la Magiiston nur malklare tra la vitra kovraĵo.</p>

<p>“Liberigu min, Mazirien, kaj laŭ mia ĵurdiro kiel Elektita  Ĉefpastrarano de la Máram-Or, mi prezentos al vi tiun ĉi junulinon.”</p>

<p>“Kiel vi farus tion ĉi?” demandis la suspektema Mazirien.</p>

<p>“Postsekvante ŝin en la arbaro per miaj plej bonaj Botoj Vivantaj kaj kun kapo plena de sorĉoj.”</p>

<p>“Vi sukcesus ne pli ol mi,” argumentis la Magiisto. “Mi donos al vi vian liberon post kiam mi scios la sintezon de viaj basen-kreitaĵoj. Mi mem postsekvos ĉi tiun virinon.”</p>

<p>Turĝun klinis la kapon por ke la Magiisto ne <a id="interpret" href="01-V.xhtml#interpret">interpretu</a> liajn okulojn.</p>

<p>“Kaj rilate al mi, Mazirien?” li demandis post momenton.</p>

<p>“Mi traktos vin post ol mi revenos.”</p>

<p>“Kaj se vi ne revenos?”</p>

<p>Mazirien frotis sian mentonon kaj ridetis, montrante bonajn blankajn dentojn. “La drako rajtus elmanĝi vin nun, se ne estus pro via malbenita sekreto.”</p>

<p>La magiisto supreniris la ŝtuparon. Noktomezo trovis lin en lia stud-ĉambro, strebe traserĉante lede binditajn librojn kaj malnetajn tekojn… Iam antaŭe estis konitaj mil aŭ eĉ pli da runoj, sorĉoj, magiaj kantaĵoj, malbeniloj, kaj magiaĵoj. La regiono de Granda Motolamo  —  Askolajs, la Mezo de Kaŭĉikŭo, Almerio en la sudo, la Lando de la Falanta Muro en la oriento  —  plenis de sorĉistoj el ĉiaj specoj, inter kiuj la plej supra estis la Ĉef-Nekromanciisto Fandeal. Cent sorĉojn Fandeal mem formulis  —  kvankam onidiro proponis, ke demonoj flustris tiam en lia orelon kiam li verkis magiaĵojn. Pontecilo la Pia, tiama registo de Granda Motolamo, metis Fandealon al turmentado, kaj post terura nokto, li mortigis Fandealon kaj ordonis ke sorĉado estu kontraŭleĝa en la tuto de siaj landoj. La magiistoj de Granda Motolamo tiel forkuris kiel skaraboj sube de forta lumo; la sciaĵaro estis disigita kaj forgesita, ĝis nun, en tiu ĉi malluma tempo, kun la suno malhela, obstaklaj sovaĝejoj en Askolajs, kaj la blanka urbo Kajin duone ruina, nur iomete pli ol cent sorĉoj restas en homara priscio. Inter tiuj ĉi, Mazirien havis aliron al sepdek tri, kaj grade, per strategioj kaj negocoj, estis akiranta la aliajn.</p>

<p>Mazirien elektis iun el siaj libroj kaj kun streba laboro enpremis kvin sorĉojn en sian cerbon: la 
<a id="gir" href="01-V.xhtml#gir">Girigo</a> de Fandeal, la Dua Hipnota Sorĉo de Feloĵun, la Bonega Prisma Ŝpruco, la Sorĉo de Neelĉerpelba Nutro, kaj la Sorĉo de la Ĉiopova Sfero. Tio ĉi sukcese farita Mazirien trinkis vinon kaj ripozis sur sia kanapo por dormi.</p>

<p>La sekvan tagon, kiam la suno pendis malsupre, Mazirien iris por marŝi en sia ĝardeno. Ne longe devis li atendi. Dum li fosetis por malstriktigi teron ĉe radikoj de siaj <a id="gerani" href="01-V.xhtml#gerani">lun-geranioj</a> mola frot-sono kaj frapeto informis ke la objekto de lia deziro estis alvenita.</p>

<p>Ŝi sidis rekte en la selo, juna virino <a id="ekskvizit" href="01-V.xhtml#ekskvizit">ekskvizite</a> desegnita. Mazirien malrapide kaŭris, por ke li ne ektimigu ŝin, metis siajn piedojn en la Vivajn Botojn kaj fikis ilin super-genue.</p>

<p>Li stariĝis. “Ho knabino,” li kriis, “refoje vi estas veninta. Kial vi venas je vesperoj? Ĉu vi admiras la rozojn? Ili ege ruĝas pro tio ke viva ruĝa sango fluas en iliaj petaloj. Se hodiaŭ vi ne forkurus, mi farus donacon el unu al vi.”</p>

<p>Mazirien fortiris rozon de la tremanta arbusto kaj antaŭeniris al ŝi, rezistante la puŝemegon de la Vivaj Botoj. Li estis marŝanta je nur kvar paŝoj kiam la virino eke enpremis siajn genuojn al la ripojn de sia rajdbesto kaj tiel plonĝis for tra la arboj.</p>

<p>Mazirien permesis plenan amplekson al la vivo en siaj botoj. Ili faris grandan salton, kaj pluan, kaj pluan kaj tuj li ekis en plena ĉasado.</p>

<p>Do Mazirien eniris la arbaran fabelan. Ĉiuflanke muskaj arbotrunkoj etendiĝis vertikale por subteni altan diversecon el folioj. Radioj de sunlumo penetris je regulaj interspacoj por kuŝigi ruĝajn makulojn sur la herbon. Long-trabaj floroj kaj delikataj fungoj leviĝis el la <a id="hum" href="01-V.xhtml#hum">humo;</a> en tiu ĉi elĉerpiĝanta tempo de la Tero naturo estis milda kaj ripozema.</p>

<p>Mazirien en siaj Vivaj Botoj saltegis kun granda rapido tra la arbaro, tamen la nigra ĉevalo, kurante sen laciĝo, restis facile antaŭa.</p>

<p>Kelkajn <a id="leuxg" href="01-V.xhtml#leuxg">leŭgojn</a> la virino rajdis, ŝiaj haroj flagrante malantaŭ ŝi tiel, kiel pintflageto. Ŝi rigardis malantaŭen kaj Mazirien vidis la vizaĝon super ŝia ŝultro kvazaŭ estis dum sonĝo. Ŝi klinis antaŭen; la or-okula ĉevalo tondris antaŭen kaj baldaŭ perdiĝis al vido. Mazirien sekvis atentante spurojn en la herb-tapiŝo.</p>

<p>Risorteco kaj puŝemo komencis ĉerpiĝi el la Vivaj Botoj, ĉar ili jam kuris longe kaj je granda rapido. La egaj saltoj fariĝis malpli longaj kaj pezaj, sed la kuraj interpaŝoj de la ĉevalo, montrataj de la spuroj, ankaŭ estis malpli longaj kaj malpli rapidaj. Post nelonge Mazirien eniris herbejon kaj vidis la ĉevalon, sen rajdanto, manĝanta herbon. Li ekĉesis paŝi. La tuta surfaco de mola herbaro kuŝis antaŭ li. La spuraro de la ĉevalo kondukanta en la maldensejon estis klara, sed estis neniuj spuroj elkondukantaj. Devas esti tial ke la virino eksrajdis ie antaŭe  —  pri kiom longe li havis nenian scipovon. Li marŝis al la ĉevalo, sed la besto ektimetis kaj forkuris inter la arboj. Mazirien faris unu provon postsekvi, kaj atentis ke siaj Botoj subfleksiĝis lace kaj malrigide  —  mortintaj.</p>

<p>Li demetis ilin piedsvinge, priblasfemante la tagon kaj sian misfortunon. Skuanta liberige la mantelon malantaŭ si, kun malbonintenca esprimego brilanta ĉe sia vizaĝo, li komencis kontraŭpaŝi sian vojon.</p>

<p>En ĉi tiu parto de la arbaro, elstaraĵoj de nigra kaj verda roko, <a id="basalt" href="01-V.xhtml#basalt">basalto</a> kaj <a id="serpenten" href="01-V.xhtml#serpenten">serpenteno,</a> okazis ofte kiel antaŭmontraĵoj de la krutaĵoj starantaj super la Rivero Derno. Mazirien vidis, ke sur unu el tiuj ĉi rokoj estis malgrandega vir-estulo rajdanta <a id="libel" href="01-V.xhtml#libel">libelon.</a> Li havis haŭton el verdeta koloro; li portis <a id="gaz" href="01-V.xhtml#gaz">gazan</a> veston kaj tenis <a id="lanc" href="01-V.xhtml#lanc">lancon</a> duoble pli longa ol si mem.</p>

<p>Mazirien haltis. La Tŭik-viro rigardis malsupren senemocie.</p>

<p>“Ĉu vi vidis virinon el mia raso preterpasantan, Tŭik-viro?”</p>

<p>“Mi vidis tian virinon,” respondis la Tŭik-viro post momento de pripensado.</p>

<p>“Kie ŝi povas esti trovata?”</p>

<p>“Kion mi atendu por la informo?”</p>

<p>“Salon  —  tiom multe kiom vi povas forporti.”</p>

<p>La Tŭik-viro gestis per svingi sian lancon. “Salo? Ne. Liejn la Vojiranto provizas al nia ĉefulo Dandanflores salon por la tuta tribo.”</p>

<p>Mazirien povis diveni tiujn servojn por kiuj la trubadoro-rabisto pagadis salon. La Tŭik-viroj, flugante rapide sur siaj libeloj, vidis ĉion kio okazis en la arbaro.</p>

<p>“<a id="flakon" href="01-V.xhtml#flakon">Flakonon</a> de oleo de miaj télanksis-floroj?”</p>

<p>“Konsentite,” diris la Tŭik-viro. “Montru al mi la flakoneton.”</p>

<p>Mazirien faris.</p>

<p>“Ŝi forlasis la vojeton apud la fulmo-<a id="frakas" href="01-V.xhtml#frakas">frakasita</a> kverko kio kuŝas iomete antaŭ vi. Ŝi iris rekte al river-valo, la plej mallonge irebla vojo al la lago.”</p>

<p>Mazirien kuŝigis la flakonon apud la libelo kaj foriris celante la riveran kverkon. La Tŭik-viro rigardis lin iri, poste elseliĝis kaj ŝnure fikis la flakonon al la suba flanko de la libelo, apud la buklaro da bonega háft-fadeno kion donis la virino por ke li tiel irigu Mazirienon.</p>

<p>La Magiisto turnis ĉe la kverko kaj baldaŭ malkovris la spur-vojon montratan sur la mortintaj folioj. Longa malplena maldensejo kuŝis antaŭ li, klinanta facile al la rivero. Arboj staris ture ĉe ambaŭ flankoj kaj la longaj sunsubiraj radioj banis unu flankon en sango, maldekstre la alian flankon en nigra ombro. Tiom profunda estis la ombreco ke Mazirien ne vidis la estulon sidanta sur falinta arbo; kaj li sentis ĝin nur tiam kiam ĝi pretis sursalti lian dorson.</p>

<p>Mazirien risortis turniĝe por alfronti la estulon, kiu remalstriktiĝis en sida pozo. Ĝi estis Deodando, tiel formita kaj vizaĝaspekta kiel bela viro, detale muskola, sed kun morte nigra haŭto sen ajna rebrileco kaj kun longaj fendo-truaj okuloj.</p>

<p>“Ho, Mazirien, vi vagas la arbaron malproksime de hejmo,” la voĉo de la nigra estulo leviĝis tra la maldensejo.</p>

<p>La Deodando, Mazirien sciis, frandis lian korpon por viando. Kiel eskapis la virineto? Ŝia spuraro kondukis rekte preterpase.</p>

<p>“Mi venas serĉanta, Deodando. Respondu miajn demandojn, kaj mi provizos al vi multan viandon.”</p>

<p>La okuloj de la Deodando rebrilis flagre, ekrigardade al la korpo de Mazirien. “Vi eble tion faros en ajna kazo, Mazirien. Ĉu vi estas portanta fortajn ŝorĉojn hodiaŭ?”</p>

<p>“Mi estas. Diru al mi, kioma tempo post ol pasis la knabino? Ĉu iris ŝi rapide, malrapide, sola aŭ kune kun aliaj? Respondu, kaj mi donos al vi viandon je ajna tempo laŭ via deziro”</p>

<p>La lipo de la Deodando kurbiĝis moke. “Blinda Magiisto! Ŝi jam ne forlasis la maldensejon.” Li indikis fingromontre, kaj Mazirien sekvis la direkton de la morte nigra brako. Sed li eksaltis kiam la Deodando resortis. El lia buŝo verŝiĝis la silaboj de la Gira Sorĉo de Fandeal. La Deodando estis ektirata de sur la grundo kaj ĵetita alte en la areon, kie li pendiĝis ege rondiranta, alte kaj malalte, rapide kaj malrapide, supren ĝis la arbosuproj, malsupren ĝis la grundo. Mazirien rigardis kun duona rideto. Post momento li trenis la Deodandon malsupren kaj kaŭzis ke la rondirado malrapidiĝu.</p>

<p>“Ĉu vi mortus rapide aŭ malrapide?” demandis Mazirien. “Helpu min kaj mi mortigos vin tuj. Alikaze vi leviĝos alte ĝis kie flugas la pelgrénoj.”</p>

<p>Furiozo kaj timo strangolis la Deodandon.</p>

<p>“Estu ke malhela Ĥial piku viajn okulojn. Estu ke Kraan tenu vian cerbon en acido!” Kaj ĝi aldonis tiajn pluajn ŝarĝojn ke Mazirien sentis tion devige ke li murmuru kontraŭ-sorĉdirojn.</p>

<p>“Supren do,” diris Mazirien fine, kun svinga gesto de sia mano. La nigra disetendiĝanta korpo ekiris supren super la arbo-suproj por rondiri malrapide en la ruĝa lumo de la subiranta suno. Post momento, makulita <a id="vampir" href="01-V.xhtml#vampir">vampir-</a>aspekta estulo kun hoka beko turniĝis por flugi proksime kaj ĝia beko tranĉis la nigran gambon antaŭ ol la krianta Deodando sukcesis piedbati ĝin for. Plua kaj plua similaj formoj flugis rapide trans la suno.</p>

<p>“Suben, Mazirien!” aŭdiĝis la malforta krio. “Mi diros tion, kion mi scias.”</p>

<p>Mazirien trenis lin proksime al tero.</p>

<p>“Ŝi preterpasis sola antaŭ ol vi venis. Mi provis ataki ŝin sed ŝi forpelis min per manpleno da tájla polvo. Ŝi iris al la fino de la herbejo kaj prenis la vojeton al la rivero. Tiu vojeto kondukas preter la loĝejo de Ĥrango. Do, ŝi estas perdita, ĉar li satigos sin sur ŝi ĝis ŝi mortos.”</p>

<p>Mazirien frotis sian mentonon. “Ĉu ŝi havis sorĉojn kun si?”</p>

<p>“Mi ne scias. Ŝi bezonos fortan magion por eskapi la demonon Ĥrang.”</p>

<p>“Ĉu restas io plue dirinda?”</p>

<p>“Nenio.”</p>

<p>“Tial vi mortu.” Kaj Mazirien kaŭzis ke la estulo rondiru je ĉiam pli granda rapido, pli kaj pli rapide, ĝis restis nur malklaraĵo. Strangolita plorkriado sekvis kaj poste la strukturo de la Deodando apartiĝis. La kapo pafiĝis kiel kuglo malproksimen trans la herbejo; brakoj, gamboj, internaj orgenoj ekflugis en ĉiuj direktoj.</p>

<p>Mazirien iris laŭ sia vojo. Ĉe la fino de la herbejo la vojeto kondukis krute malsupren laŭ bretaĵoj de verda serpenteno al la Rivero Derno. La suno estis jam subiranta kaj ombreco plenigis la valon. Mazirien atingis la riverbordon kaj turniĝis por sekvi la riverfluon celante malproksiman brileton kio koniĝas per la nomo Sánra Akvo, la Lago de Sonĝoj.</p>

<p>Malbena odoro prezentiĝis en la aero, malbonodoro de putriĝo kaj malpuro. Mazirien antaŭiris pli singarde, ĉar la loĝejo de Ĥrang la <a id="hxul" href="01-V.xhtml#hxul">ĥulo-</a>urso estis proksima, kaj en la aero estis la sento de magio — sorĉismo tiom brute forta ke siaj propraj pli subtilaj sorĉoj eble ne povus limigi.</p>

<p>La sono de voĉoj atingis lin, la gorĝaj tonoj de Ĥrang kaj anhelaj krioj de teruro. Mazirien ĉirkaŭpaŝis rokegon, inspektis la fonton de la sonoj.</p>

<svg xmlns="http://www.w3.org/2000/svg" xmlns:xlink="http://www.w3.org/1999/xlink" version="1.1" width="100%" height="100%" viewBox="0 0 600 800" preserveAspectRatio="xMidYMid meet">
<image width="600" height="800" xlink:href="images/01-01-B.png"/>
</svg>

<p>La loĝejo de Ĥrang estis kaverneto en la roko, kie putrinta maso el herbo kaj haŭtoj servis lin por dorm-kuŝejo. Li estis konstruinta krudan kaĝon por enteni tri virinojn, ĉi tiuj portantaj multajn kontuzojn sur siaj korpoj kaj la indikojn de multa hororo sur siaj vizaĝoj. Ĥrang estis preninta ilin el la tribo kiu loĝis en silke drapiritaj plat-boatoj laŭlonge apud la lago-bordo. Nun ili rigardis dum li baraktis por venki la virinon kiun li estis ĵus kaptinta. Lia ronda griza vir-vizaĝo esprimis tordite kaj li fortiris de ŝi ŝian kamizolon per siaj viraj manoj. Sed ŝi fortenadis la grandan ŝvitan korpon per mirinde lerta viglo. La okuloj de Mazirien duonfermiĝis. Magio, magio!</p>

<p>Do li staris rigardanta, konsideranta pri kiel detrui Ĥrangon sen ankaŭ vundi la virinon. Sed ŝi ekvidis lin de super la ŝultro de Ĥrang.</p>

<p>“Vidu,” ŝi anhelis, “Mazirien estas jam veninta por vin mortigi.”</p>

<p>Ĥrang turniĝis torde. Li vidis Mazirienon kaj <a id="sturm" href="01-V.xhtml#sturm">eksturmis</a> alvene, kureganta sur ankaŭ la manoj, ellasanta muĝegojn de sovaĝa pasio. Post la okazo, Mazirien estos demandonta al si ĉu eble la ĥulo estis uzanta ian sorĉon, ĉar stranga paralizo tiam efikis por striktigi al li la cerbon. Eble la sorĉo ekzistis en la vidaĵo de la kolerega grize blanka vizaĝo, la grandaj brakoj etendiĝintaj por kapti.</p>

<p>Mazirien mense elbaraktis la sorĉon, se tio ĝi estis, kaj parolis sorĉon sian propran, kaj la tuta valo lumiĝis per fluantaj sagetoj el fajro kiuj venis el ĉiuj direktoj por vipe disigi la peze movantan korpon de Ĥrang en mil lokoj. Jen la Bonega Prisma Ŝpruco — mult-koloraj stabaj linioj. Ĥrang estis tuj mortigita, purpura sango elfluanta lin tra nekalkulebe multaj truoj kie la lumradia pluvo estis lin penetrinta.</p>

<p>Sed Mazirien atentis malmulte. La knabino jam eskapis. Mazirien vidis ŝian blankan formon kurantan laŭ la rivero al la lago, kaj eksekvis ĉase, senzorge pri la kompatindaj krioj de la tri virinoj en la kaĝo.</p>

<p>Post nelonge la lago kuŝis antaŭ li, granda plato el akvo kies fora rando nur malklare videblis. Mazirien venis malsupren al la sabla bordo kaj staris serĉante trans la malhela faco de Sánra Akvo, la Lago de Sonĝoj. Profunda nokto kun nur minimuma postlumo regis la ĉielon, kaj steloj briletadis sur la ebena surfaco. La akvo kuŝis malvarmeta kaj senmova, sen ajna tajdo kiel ĉiuj el la akvoj de la Tero post tiam kiam la luno forlasis porĉiame la ĉielon.</p>

<p>Kie estis la virino? Jen, pale blanka formo, kvieta en la ombro trans la rivero. Mazirien staris sur la riverbordo, alta kaj ordonema, facila venteto ondetiganta la mantelon ĉirkaŭ liaj gamboj.</p>

<p>“Ho, knabino,” li vokis. “Jen mi, Mazirien, kiu savis vin de Ĥrang. Venu proksime, por ke mi paroli al vi.”</p>

<p>“Je tiu ĉi distanco mi aŭdas vin bone, Magiisto,” ŝi resondis. “Ju pli proksime mi alvenus, des pli malproksime mi devus kuri eskape.”</p>

<p>“Kial do vi forkuras? Revenu kun mi kaj vi estos majstrino de multaj sekretoj kaj tenos multan povon.”</p>

<p>Ŝi ridis. “Se mi estus deziranta tiujn ĉi, Mazirien, ĉu mi estus forkurinta tiom malproksime?”</p>

<p>“Kiu vi estas do, ke vi deziras ne la sekretojn de magio?”</p>

<p>“Al vi, Mazirien, mi estas sennoma, kontraŭ tio ke vi malbenu min. Nun mi iros tien kie vi ne povos sekvi.” Ŝi kuris plu laŭ la bordo, vadis malrapide en la lagon ĝis la akvo ĉirkaŭis ŝian talion, poste ŝi subiĝis elde vido. Ŝi estis for.</p>

<p>Mazirien paŭzis sendecide. Ne estus bone, ke oni eluzu tiom multe da sorĉoj kaj tiel meti sin disde povo. Kio plu eble estus sube de la lago? Ia sentiĝo de kvieta magio estis tie, kaj kvankam li ne estis en malamikeco kun la Laga Sinjoro, aliaj estuloj eble malŝatus altrudon. Tamen, kiam la figuro de la knabino ne poste rompis la surfacon, li parolis la Sorĉon de Neniam Laciĝanta Nutro kaj eniris la malvarmetan akvon.</p>

<p>Li plonĝis profunde en la Lagon de Sorĉoj, kaj dum li staris sur la subo, kun liaj pulmoj malgraŭe trankvilaj pro bonefiko de la sorĉo, li miris pri la <a id="fe" href="01-V.xhtml#fe">fea</a>  loko kion li trovis. Anstataŭ nigrecon, verdeco lumis ĉie kaj la akvo nur iomete malpli klaris ol aero. Plantoj ondetis en la fluado kaj ankaŭ moviĝis la lagaj florplantoj, molaj kun floroj el ruĝo, bluo kaj flavo. Tien kaj reen naĝis grand-okulaj fiŝoj el multaj formoj.</p>

<p>La subo kondukis plue malsupren per rokaj ŝtupoj al larĝa ebenejo kie arboj de la sublago etendiĝis supren per maldikaj trunketoj al ornamaj foliaroj kaj purpuraj akvo-fruktoj, kaj tiel plu ĝis la malklara distanco malvidebligis ĉion. Li vidis la virinon, aspektanta kiel blanka akvo-feo, ŝia hararo kiel malhela nubo. Ŝi duon-naĝis duon-kuris trans la sabla planko de la akvo-mondo, fojfoje rigardanta trans sia ŝultro. Mazirien postsekvis, lia mantelo ondetanta malantaŭe.</p>

<p>Li pliproksimiĝis al ŝi, ĝojegante. Li devus puni ŝin pro tio ke ŝi postsekvigis li tiom longe… La praaj ŝtonaj ŝtupoj sub lia laborĉambro kondukadas profunden, fine al ĉambroj kiuj pli kaj pli grandiĝis dum oni plue profundiĝus. Mazirien estis trovinta rustan kaĝon en unu el tiuj ĉi ĉambroj. Unu aŭ du semajnojn ŝlosita en la nigreco estus malpliigonta ŝian volemecon. Kaj iam antaŭe li estis malgrandiginta virinon ĝis tioma alteco kiom sia dikfingro kaj loĝigis ŝin en eta vitra botelo kune kun du zumadantaj muŝoj…</p>

<p>Ruina templo montriĝis tra la verdeco. Estis multaj kolonoj, kelkaj falintaj, aliaj ankoraŭ suprentenantaj la <a id="fronton" href="01-V.xhtml#fronton">frontonon.</a> La virino eniris la grandan <a id="portik" href="01-V.xhtml#portik">portikon</a> sube de la ombro de la   <a id="arhxitrav" href="01-V.xhtml#arhxitrav">arĥitravo.</a> Eble ŝi provadas eskapi lin; li devos sekvi proksime. La blanka korpo flagretis ĉe la fora ekstremo de la <a id="nav" href="01-V.xhtml#nav">navo,</a> ĵus nun naĝante super la <a id="tribun" href="01-V.xhtml#tribun">tribuno</a> kaj en duon-cirklan ĉambreton malantaŭan.</p>

<p>Mazirien sekvis tiom rapide kiom li povis, duon-naĝe, duon-marŝe tra la solemna malheleco. Li strebis rigardi tra la malklareco. Ĉi tie, malpli grandaj kolonoj iom nesekure subtenis <a id="kupol" href="01-V.xhtml#kupol">kupolon</a> disde kiu la ĉefstono jam elfalis. Subita timo alfrapis lin, tuj poste venis kompreno kiam li vidis ekmovon supere. Je ĉiuj flankoj la kolonoj enfalis, kaj <a id="lavang" href="01-V.xhtml#lavang">lavango</a> el <a id="marmor" href="01-V.xhtml#marmor">marmoraj</a> blokoj rulfalis al lia kapo. Li eksaltis timege malantaŭen.</p>

<p>La senordega ĉio-movado ĉesis, la blanka polvo de la praa <a id="morter" href="01-V.xhtml#morter">mortero</a> drivis dise for. Sur la frontono de la ĉefa templo la virino genuis sur maldikaj genuoj, rigardante malsupren por ekscii ĉu ŝi estis tute mortiginta Mazirienon.</p>

<p>Ŝi estis malsukcesinta. Du kolonoj, per plej hazarda bonŝanco, estis falegintaj ambaŭflanke de li, kaj trabo ŝirmis lian korpon kontraŭ la blokoj. Li movis sian kapon dolore. Tra fendo en la disfalinta marmoro li povis vidi la virinon, kliniĝanta por trovi lian korpon. Do, ŝi estus lin mortiganta? Lin, Mazirienon, kiu jam vivadis plimulte da jaroj ol li povis facile kalkuli? Tiom plimulte ŝi poste estos lin malamanta kaj timanta. Li vokis sian magiaĵon, la Sorĉo de la Ĉiopova Sfero. Kovraĵo el forto formiĝis ĉirkaŭ lia korpo, <a id="dilat" href="01-V.xhtml#dilat">dilatante</a> por puŝi for de li ĉion kio rezistis. Kiam la marmora ruinaĵeroj estis puŝitaj for, li detruis la sferon, regajnis sian starpozon, kaj serĉe rigardis kun furioza esprimo por trovi la virinon. Ŝi malproksimis preskaŭ for de videbleco, malantaŭ kreskaĵo el purpura <a id="laminari" href="01-V.xhtml#laminari">laminario,</a> grimpanta la deklivon kondukantan al la bordo. Kun la tuto de sia povo li ekiris ĉase.</p>

<p class="center">
	<img class="break" alt="***" src="images/break.png"/>
</p>

<p>T’sajn trenis sin supren sur la strandon. Ankoraŭ malantaŭ ŝi venis Mazirien la Magiisto, kies povo estis venkinta ĉiujn el ŝiaj planoj. La memoro de lia vizaĝo aperis antaŭ ŝi kaj ŝi tremblis. Ne permeseblas ke li kaptu ŝin nun.</p>

<p>Lacego kaj malespero malrapidigis ŝiajn piedojn. Ŝi estis komencinta kun nur du magiaĵoj, la Sorĉo de Neniam Laciĝanta Nutro kaj sorĉo donanta forton al ŝiaj brakoj — tiu lasta permestante ke ŝi detenu Ĥrangon kaj faligu la templon sur Mazirien. Tiuj ĉi elĉerpiĝis; al ŝi defendiloj eke mankis; sed, kontraŭflanke, Mazirien ankaŭ povis havi nenion plu.</p>

<p>Eble li ne scius pri la vampir-herbaĉo. Ŝi kuris supren laŭ la deklivo kaj staris malantaŭ kreskaĵaro de pala, vento-kuŝigita herbo. Kaj nun venis Mazirien el la lago, maldika formo videbla kontraŭ la rebrileteco de la akvosurfaco.</p>

<p>Ŝi retromarŝis, situigante la netimigan kreskaĵejon de herbo inter ili. Se la herbo malsukcesus — ŝia menso tremis je la penso pri tio kion ŝi devus fari.</p>

<p>Mazirien marŝis en la herbaron. La malsanaspektaj folietoj fariĝis <a id="tenden" href="01-V.xhtml#tenden">tendene</a> flekseblaj fingroj. Ili ĉirkaŭvolvis liajn maleolojn, tenante lin en nerompebla tenado, dum aliaj esploris por trovi lian haŭton.</p>

<p>Do Mazirien ĉantis sian lastan magiaĵon — la sorĉ-elvoko de paralizeco, kaj la vampiraj herboj fariĝis lacaj kaj glitis fadene al tero. T’sain rigardis kun mortinta espero. Ĉu al li mankus malforteco? Ĉu ne dolorus liaj fibroj, ĉu ne lia spiro malfacilus? Ŝi ekturniĝis kaj kuris trans la herbejo, al arbareto de nigraj arboj. Ŝia haŭto sentiĝis malvarme je la profundaj ombroj, la sombraj formoj. Sed la frapsonoj de la piedoj de la Magiisto estis laŭtaj. Ŝi plonĝis en la mortan ombrecon. Antaŭ ol ĉiuj en la arbareto vekiĝos ŝi devas esti kurinta tiom for kiom ŝi eblas.</p>

<p>Frap! Ŝnuro vipis al ŝi. Ŝi daŭre kuris. Plua kaj plua — ŝi falis. Ankoraŭ plua granda vipo kaj plua vipis al ŝi. Si ŝancele stariĝis, kaj iris plu, tenante siajn brakojn antaŭ la vizaĝo. Frap! La viperoj tordiĝis en la aero, la fina frapo turnis ŝin rondire. Tial ŝi vidis Mazirienon.</p>

<p>Li batalis. Dum la frapoj falis pluve sur lin, li provis ekteni la viperojn kaj rompi ilin. Sed ili estis flekseblaj kaj risortaj preter lia forteco, kaj tiris sin for por surfrapi lin refoje. Koleregaj pro lia rezistado, ili koncentris al la malbonŝanca Magiisto, kiu pasiis kaj batalis kun superhoma furiozo, kaj T’sain estis permesata rampi ĝis la rando de la arbareto ankoraŭ vivanta.</p>

<p>Ŝi retrorigardis kun miro al la esprimado de la pasio por vivo kion havis Mazirien. Li ŝancele iradis inter nubo el vipoj, lia furioze obstina figuro malklare <a id="siluet" href="01-V.xhtml#siluet">siluetita.</a> Li malfortiĝis kaj provis eskapi, kaj poste li falis. La batoj alfrapadis lin — liajn kapon, ŝultrojn, la longajn gambojn. Li provis leviĝi sed refalis malantaŭen.</p>

<p>T’sain malfermis siajn okulojn en laciĝo. Ŝi sentis la sangon fluetantan el ŝia rompita histo. Sed la plej grava misio ankoraŭ atendis. Ŝi levis sin por stari sur la piedoj, kaj ŝancele komencis iri. Dum longa tempo la tondrado de multaj batoj atingis ŝiajn orelojn.</p>

<p>La ĝardeno de Mazirien estis surprize bela dum nokto. La stel-floroj etendiĝis larĝe, ĉiu el magia perfekteco, kaj la kaptitaj duon-vegetaĵaj sfingoj flugis tien kaj reen. <a id="fosforesk" href="01-V.xhtml#fosforesk">Fosforeskaj</a> akvo-lotusoj flosis kiel ĉarmaj vizaĝoj sur la lageto kaj la arbusto kiun Mazirien estis portinta de malproksima Almerio en la sudo ornamis la aeron per frukta parfumo.</p>

<p>T’sain, ŝanceliĝanta kaj anhelanta, nun venis serĉe tra la ĝardeno. Certaj el la floroj vekiĝis kaj rigardis ŝin kun kuriozo. La duon-besta hibrido dormece kvivitis al ŝi, pensante ke ĝi rekonus la tretadon de Mazirien. Mallaŭte aŭdita estis la sopira muziko de la blu-tasaj floroj kantantaj pri praaj noktoj kiam blanka luno tranaĝis la ĉielon, kaj grandaj ŝtormoj kaj nuboj kaj tondroj regis la sezonojn.</p>

<p>T’sain preterpasis senatente. Ŝi eniris la domon de Mazirien, trovis la laborĉambron kie lumadis la eternaj flavaj lampoj. La or-harara basen-kreitulo sidiĝis subite kaj ŝin alrigardis kun siaj belaj malplenaj okuloj.</p>

<p>Ŝi trovis la ŝlosilojn de Mazirien en ŝranko, kaj strebe sukcesis unge malfermi la plafonan klappordon. Ĉi tie ŝi faletis por ripozi kaj lasis la rozan mallumetecon pasi for de ŝiaj okuloj. Vidaĵoj komencis veni — Mazirien, alta kaj aroganta, elpaŝanta por mortigi Ĥrangon; la strange-koloraj floroj de la lago; Mazirien, lia magio perdita, batalanta la vipojn… Ŝi eltiriĝis de la duon-senkonscieco fare de la basen-kreitulo timete ludanta kun ŝiaj haroj.</p>

<p>Ŝi skuis sin al vekiteco, kaj duon-marŝis, duon-falis malsupren laŭ la ŝtuparo. Ŝi malŝlosis la tri-seruran pordon, puŝis ĝin malferme per preskaŭ la lasta furioza strebo de sia korpo. Ŝi envenis kaj tenegis al la piedestalo kie la vitro-kovrita skatolo staris kaj Turĝun kaj la drako estis ludantaj sian ĉionriskan ludon. Ŝi ĵetis la vitron frakase sur la plankon, facile ellevis Turĝunon kaj metis lin surplanke.</p>

<p>La sorĉo disrompiĝis je tuŝo de la runo ĉe ŝia pojno, kaj Turĝun fariĝis viro refoje. Li rigardis konsternite al la preskaŭ nerekonebla T’sain.</p>

<p>Ŝi provis rideti supren al li.</p>

<p>“Turĝun — vi estas libera — ”</p>

<p>“Kaj Mazirien?”</p>

<p>“Li estas mortinta.” Ŝi subfalis lacege al la ŝtona planko kaj kuŝis malrigida. Turĝun esplore rigardis ŝin kun stranga emocio en siaj okuloj.</p>

<p>“T’sain, kara kreitulo de mia menso,” li flustris, “pli nobla ol mi estas vi, kiu uzis la solan vivon kion vi konis por mia libero.”</p>

<p>Li levis ŝian korpon en siaj brakoj.</p>

<p>“Sed mi reportos vin al la basenoj. Per via cerbo mi konstruos pluan virinon T’sain, tiom bela kiom vi. Ni iras.”</p>

<p>Li portis ŝin supren laŭ la ŝtonaj ŝtupoj.</p>

<p class="center">
  <a href="01-02.xhtml">
    <img class="break" alt="ĉapitra fino" src="images/fino.png"/>
  </a>
</p>

<!--

<p class="left"><a id="_0450_" href="1-V.xhtml#A_0450_"><b></b></a>  </p>
<a id="_0450_" href="1-V.xhtml#A_0450_"></a>

<p class="left"><a id="_0460_" href="1-V.xhtml#A_0460_"><b></b></a>  </p>
<a id="_0460_" href="1-V.xhtml#A_0460_"></a>

<p class="left"><a id="_0470_" href="1-V.xhtml#A_0470_"><b></b></a>  </p>
<a id="_0470_" href="1-V.xhtml#A_0470_"></a>

<p class="left"><a id="_0480_" href="1-V.xhtml#A_0480_"><b></b></a>  </p>
<a id="_0480_" href="1-V.xhtml#A_0480_"></a>

<p class="left"><a id="_0490_" href="1-V.xhtml#A_0490_"><b></b></a>  </p>
<a id="_0490_" href="1-V.xhtml#A_0490_"></a>

<p class="left"><a id="_0500_" href="1-V.xhtml#A_0500_"><b></b></a>  </p>
<a id="_0500_" href="1-V.xhtml#A_0500_"></a>

<p class="left"><a id="_0510_" href="1-V.xhtml#A_0510_"><b></b></a>  </p>
<a id="_0510_" href="1-V.xhtml#A_0510_"></a>

<p class="left"><a id="_0520_" href="1-V.xhtml#A_0520_"><b></b></a>  </p>
<a id="_0520_" href="1-V.xhtml#A_0520_"></a>

<p class="left"><a id="_0530_" href="1-V.xhtml#A_0530_"><b></b></a>  </p>
<a id="_0530_" href="1-V.xhtml#A_0530_"></a>

<p class="left"><a id="_0540_" href="1-V.xhtml#A_0540_"><b></b></a>  </p>
<a id="_0540_" href="1-V.xhtml#A_0540_"></a>

<p class="left"><a id="_0550_" href="1-V.xhtml#A_0550_"><b></b></a>  </p>
<a id="_0550_" href="1-V.xhtml#A_0550_"></a>

<p class="left"><a id="_0560_" href="1-V.xhtml#A_0560_"><b></b></a>  </p>
<a id="_0560_" href="1-V.xhtml#A_0560_"></a>

<p class="left"><a id="_0570_" href="1-V.xhtml#A_0570_"><b></b></a>  </p>
<a id="_0570_" href="1-V.xhtml#A_0570_"></a>

<p class="left"><a id="_0580_" href="1-V.xhtml#A_0580_"><b></b></a>  </p>
<a id="_0580_" href="1-V.xhtml#A_0580_"></a>

<p class="left"><a id="_0590_" href="1-V.xhtml#A_0590_"><b></b></a>  </p>
<a id="_0590_" href="1-V.xhtml#A_0590_"></a>

<p class="left"><a id="_0600_" href="1-V.xhtml#A_0600_"><b></b></a>  </p>
<a id="_0600_" href="1-V.xhtml#A_0600_"></a>

<p class="left"><a id="_0610_" href="1-V.xhtml#A_0610_"><b></b></a>  </p>
<a id="_0610_" href="1-V.xhtml#A_0610_"></a>

<p class="left"><a id="_0620_" href="1-V.xhtml#A_0620_"><b></b></a>  </p>
<a id="_0620_" href="1-V.xhtml#A_0620_"></a>

<p class="left"><a id="_0630_" href="1-V.xhtml#A_0630_"><b></b></a>  </p>
<a id="_0630_" href="1-V.xhtml#A_0630_"></a>

<p class="left"><a id="_0640_" href="1-V.xhtml#A_0640_"><b></b></a>  </p>
<a id="_0640_" href="1-V.xhtml#A_0640_"></a>

<p class="left"><a id="_0650_" href="1-V.xhtml#A_0650_"><b></b></a>  </p>
<a id="_0650_" href="1-V.xhtml#A_0650_"></a>

<p class="left"><a id="_0660_" href="1-V.xhtml#A_0660_"><b></b></a>  </p>
<a id="_0660_" href="1-V.xhtml#A_0660_"></a>

<p class="left"><a id="_0670_" href="1-V.xhtml#A_0670_"><b></b></a>  </p>
<a id="_0670_" href="1-V.xhtml#A_0670_"></a>

<p class="left"><a id="_0680_" href="1-V.xhtml#A_0680_"><b></b></a>  </p>
<a id="_0680_" href="1-V.xhtml#A_0680_"></a>

<p class="left"><a id="_0690_" href="1-V.xhtml#A_0690_"><b></b></a>  </p>
<a id="_0690_" href="1-V.xhtml#A_0690_"></a>

<p class="left"><a id="_0700_" href="1-V.xhtml#A_0700_"><b></b></a>  </p>
<a id="_0700_" href="1-V.xhtml#A_0700_"></a>

<p class="left"><a id="_0710_" href="1-V.xhtml#A_0710_"><b></b></a>  </p>
<a id="_0710_" href="1-V.xhtml#A_0710_"></a>

<p class="left"><a id="_0720_" href="1-V.xhtml#A_0720_"><b></b></a>  </p>
<a id="_0720_" href="1-V.xhtml#A_0720_"></a>

<p class="left"><a id="_0730_" href="1-V.xhtml#A_0730_"><b></b></a>  </p>
<a id="_0730_" href="1-V.xhtml#A_0730_"></a>

<p class="left"><a id="_0740_" href="1-V.xhtml#A_0740_"><b></b></a>  </p>
<a id="_0740_" href="1-V.xhtml#A_0740_"></a>

<p class="left"><a id="_0750_" href="1-V.xhtml#A_0750_"><b></b></a>  </p>
<a id="_0750_" href="1-V.xhtml#A_0750_"></a>

<p class="left"><a id="_0760_" href="1-V.xhtml#A_0760_"><b></b></a>  </p>
<a id="_0760_" href="1-V.xhtml#A_0760_"></a>

<p class="left"><a id="_0770_" href="1-V.xhtml#A_0770_"><b></b></a>  </p>
<a id="_0770_" href="1-V.xhtml#A_0770_"></a>

<p class="left"><a id="_0780_" href="1-V.xhtml#A_0780_"><b></b></a>  </p>
<a id="_0780_" href="1-V.xhtml#A_0780_"></a>

<p class="left"><a id="_0790_" href="1-V.xhtml#A_0790_"><b></b></a>  </p>
<a id="_0790_" href="1-V.xhtml#A_0790_"></a>

<p class="left"><a id="_0800_" href="1-V.xhtml#A_0800_"><b></b></a>  </p>
<a id="_0800_" href="1-V.xhtml#A_0800_"></a>

<p class="left"><a id="_0810_" href="1-V.xhtml#A_0810_"><b></b></a>  </p>
<a id="_0810_" href="1-V.xhtml#A_0810_"></a>

<p class="left"><a id="_0820_" href="1-V.xhtml#A_0820_"><b></b></a>  </p>
<a id="_0820_" href="1-V.xhtml#A_0820_"></a>

<p class="left"><a id="_0830_" href="1-V.xhtml#A_0830_"><b></b></a>  </p>
<a id="_0830_" href="1-V.xhtml#A_0830_"></a>

<p class="left"><a id="_0840_" href="1-V.xhtml#A_0840_"><b></b></a>  </p>
<a id="_0840_" href="1-V.xhtml#A_0840_"></a>

<p class="left"><a id="_0850_" href="1-V.xhtml#A_0850_"><b></b></a>  </p>
<a id="_0850_" href="1-V.xhtml#A_0850_"></a>

<p class="left"><a id="_0860_" href="1-V.xhtml#A_0860_"><b></b></a>  </p>
<a id="_0860_" href="1-V.xhtml#A_0860_"></a>

<p class="left"><a id="_0870_" href="1-V.xhtml#A_0870_"><b></b></a>  </p>
<a id="_0870_" href="1-V.xhtml#A_0870_"></a>

<p class="left"><a id="_0880_" href="1-V.xhtml#A_0880_"><b></b></a>  </p>
<a id="_0880_" href="1-V.xhtml#A_0880_"></a>

<p class="left"><a id="_0890_" href="1-V.xhtml#A_0890_"><b></b></a>  </p>
<a id="_0890_" href="1-V.xhtml#A_0890_"></a>

<p class="left"><a id="_0900_" href="1-V.xhtml#A_0900_"><b></b></a>  </p>
<a id="_0900_" href="1-V.xhtml#A_0900_"></a>

<p class="left"><a id="_0910_" href="1-V.xhtml#A_0910_"><b></b></a>  </p>
<a id="_0910_" href="1-V.xhtml#A_0910_"></a>

<p class="left"><a id="_0920_" href="1-V.xhtml#A_0920_"><b></b></a>  </p>
<a id="_0920_" href="1-V.xhtml#A_0920_"></a>

<p class="left"><a id="_0930_" href="1-V.xhtml#A_0930_"><b></b></a>  </p>
<a id="_0930_" href="1-V.xhtml#A_0930_"></a>

<p class="left"><a id="_0940_" href="1-V.xhtml#A_0940_"><b></b></a>  </p>
<a id="_0940_" href="1-V.xhtml#A_0940_"></a>

<p class="left"><a id="_0950_" href="1-V.xhtml#A_0950_"><b></b></a>  </p>
<a id="_0950_" href="1-V.xhtml#A_0950_"></a>

<p class="left"><a id="_0960_" href="1-V.xhtml#A_0960_"><b></b></a>  </p>
<a id="_0960_" href="1-V.xhtml#A_0960_"></a>

<p class="left"><a id="_0970_" href="1-V.xhtml#A_0970_"><b></b></a>  </p>
<a id="_0970_" href="1-V.xhtml#A_0970_"></a>

<p class="left"><a id="_0980_" href="1-V.xhtml#A_0980_"><b></b></a>  </p>
<a id="_0980_" href="1-V.xhtml#A_0980_"></a>

<p class="left"><a id="_0990_" href="1-V.xhtml#A_0990_"><b></b></a>  </p>
<a id="_0990_" href="1-V.xhtml#A_0990_"></a>

<p class="left"><a id="_1000_" href="1-V.xhtml#A_1000_"><b></b></a->>  </p>
<a id="_1000_" href="1-V.xhtml#A_1000_"></a>
-->
</body></html>