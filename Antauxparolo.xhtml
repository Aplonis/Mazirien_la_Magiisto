<?xml version='1.0' encoding='utf-8'?>
<html xmlns="http://www.w3.org/1999/xhtml"><head>
<title>Antaŭparolo</title>

<meta name="author" content="Ĝan Ŭesli Starling"/>
<meta name="copyright" content="2014, Ĝan Ŭesli Starling"/>
<meta name="description" content="Introduction to Mazirian the Magician by Jack Vance in Esperanto. One of several Esperanto translations with all non-beginner vocabulary hyperlinked to dictionary definitions."/>
<meta name="keywords" content="esperanto, traduko, tradukoj, komencanto, komencantoj, Mistera Sturno, Jack Vance, Starling"/>
<link rel="stylesheet" href="styles/starling.css" type="text/css"/>
<link rel="stylesheet" href="styles/fonts.css" type="text/css"/>
</head>
<body>

<h1 class="center">Antaŭparolo</h1>

<p class="left-ish">Nepre atentu almenaŭ la unuajn tri temojn sube prezentatajn: <i>Vortaro, Idiomoj</i> kaj <i>Propraj Nomoj.</i> Manko de tiuj informoj povas stumbligi la legadon.</p>

<p class="left-ish"><b>Vortaro: </b> Vidante vorton ‘<span style="color: MidnightBlue;">ĉi-aspektan</span>’ (sen citiloj), ŝvebu super ĝi per fingropinto aŭ muso kaj ekvidu, ke ĝi ŝanĝiĝos por aspekti ‘<span style="color: red; text-decoration: underline;; ">tiel ĉi</span>’. Per tio vi scios ke tiu vorto havas difinon en la provizita vortaro. Klaku ĝin por ekvidi ties difinon. Post legi la difinon, atentu pri la komenco-vorto de la difino, kiu aspektos kiel ‘<b>difin/o</b>’. Klaku tion por salti reire al la rakonto.</p>

<p>Se sur via aparato ligiloj ne aspektas kiel supere, tio rezultas de afero kie la niaj <code>CSS</code>-aj reguloj super-regiĝus fare de interna sistemo de via propra aparato: <code>Nook</code>, <code>Kobo</code>, <code>Kindle</code>, ktp. Do, substrekoj povas aperi <i>malgraŭ</i> niaj specifaj elektoj. Kulpigu la propran aparaton tiukaze.</p>

<p>Ni provis elekti mezan stilon post demandi ĉe Fejsbuko kaj alie pri diversaj personaj preferoj. Ni ja volas provizi elekton al ĉiu leganto. Bedaŭrinde, tio nuntempe ne eblas. Solvo devas atendi ĝis la plimulto el bitlibraj aparatoj subtenos la formaton <code>EPub 3,</code> kio permesos funkcion pri elekto inter stiloj pere de <code>JavaScript.</code> Sed <code>EPub 2,</code> per kio la plimulto el aparatoj ankoraŭ funkcias, ne ebligas tiajn elektojn.</p>

<p>Ni elektis difini nur la niaopinie maloftajn vortojn. Bonega helpo por esperantaj progresantoj, nur iometa helpo por komencantoj. Se viaopinie, plua vorto bezonas difinon, kontaktu nin, kaj ni aldonos.</p>

<p>Post finlegi iun rakonton, klaku la bildo-simbolon...</p>

<p class="center">
    <img class="break" alt="***" src="images/fino.png"/>
</p>

<p class="left-ish"> … kaj tuj vi eksaltos al la komenco de la sekva novelo.</p>

<p class="left-ish"><b>Idiomoj: </b>Ĉar ĉi tiuj rakontoj temas pri la ege fora futuro, tempopaso dum kiam preskaŭ ĉio estos ŝanĝita, la aŭtoro elektis prezenti al sia denaske anglalingva legantaro fremde novajn nomojn por fikciaj futuraj estaĵoj: bestoj, monstroj, ktp. Aparta ŝoko por oni leganta en nove akirita lingvo. Ties unua inklino estus serĉi (tute vane) en vortaro.</p>

<p>Helpe je tio, ni foje indikas tian fremdecon per fremde akcentita vokalo, jene: <i>skiélo, háft-fadeno,</i> ktp. Prononcu laŭvole. Kiam signifo gravas, prenu tion el la cirkonstanco. Sed ne zorgu strebe. Foje tiaj vortoj ekzistas nur por aldoni plusan fremdecon. En tiaj kazoj manko de precizeco apenaŭ gravas. Estas same por denaskaj anglalingvanoj.</p>

<p>Fakte sciu, ke aparta leksikono haveblas en la angla lingvo pri la multaj tiaj nomoj inventitaj de la aŭtoro: <i>The Jack Vance Lexicon: from Ahulph to Zipangote</i> kompilita de Dan TEMIANKA, ISBN 0­88733­118­1. Ĝi enhavas 136 paĝojn da difinoj, kaj temas pri ĉiuj 70 libroj de la aŭtoro dum lia 50-jara aŭtora kariero.</p>

<p class="left-ish"><b>Propraj Nomoj: </b>Plejparte ni lasis, ke propraj nomoj restu kiel eble plej proksimaj al la originalo. Tamen, por eviti falsajn sufiksojn ‘<i>-an</i>’ ktp, ni opiniis tion dece, ke ni faru necesajn ŝanĝetojn: <i>Mazirian</i> ⬄ <i>Mazirien</i>; <i>Turjan</i> ⬄ <i>Turĝun</i>; <i>Liane</i> ⬄ <i>Liejn</i>, kaj simile.</p>

<p>Pri la ofteco de majuskloj preter gramatikaj reguloj, ankaŭ tio sekvas la originalon, en kiu tiuj samaj majuskloj aspektas egale ekstergramatikaj al anglalingvanoj. Tiu afero estas laŭvola konstruo de la aŭtoro, kion tradukanto ne rajtas ŝanĝi.</p>

<p>Kiam rilatas al propra nomo de urbo, lando, kaj simile ni nur malofte aldonis plusan literon ‘o’ por indiki substantivecon. Ni lasis ke sustantiveco memindikiĝi per nur la majusklo: <i>Askolajs,</i> ktp. Akceptu ilin kvazaŭ ajna fremda loknomo. Finaĵon ‘o’ ni aldonis nur se ties manko prezentos tro oftan problemon pri la akuzativo.</p>

<p class="left-ish"><b>Angla Titolo:</b> La referenca originalo kiun ni tradukis devenas el volumo 1a el la 44-voluma eldono <i>Vance Integral Edition</i> (<code>ISBN 0-9712375-1-4</code>) en kiu, laŭ aŭtora prefero, ĝi titoliĝas kiel <i>Mazirian the Magician</i>. Tamen sciu, ke ĝi vaste koniĝas ankaŭ per malsama titolo perforte anstataŭigita fare de la eldonejo <i>Hillman Publications</i> je ĝia unua presiĝo en la jaro 1950. Tiu titolo estas <i>The Dying Earth</i> kio nun servas kiel grupa titolo de tuta serio da noveloj kaj romanoj verkitaj de pluraj aŭtoroj sekvantaj la modon kaj stilon de Vance.</p>

<p class="left-ish"><b>Tero Mortanta:</b> En ĉi tiu rakontaro komencas priskribo de la pleja futuro, dudek epokoj post la nuntempo. Tempo dum kiam la suno grandos, ruĝos kaj brilos malforte. Tempo dum kiam la popolo atendos, ke je ajna momento ĝi povas eke malbrili por ĉiam. Jack Vance desegnis apartan universon per tiu ĉi ses-rakonta novelaro kaj kelkaj romanoj plu. Poste, kun ties permeso, verkis rakontojn ankaŭ tiaj famuloj kiaj George R. R. Martin, Neil Gaiman, Robert Silverberg, Glen Cook, Kage Baker, Michael Shea kaj aliaj.</p>

<p class="left-ish"><b>Magio kaj Sorĉo: </b>Post detala interdiskuto kun e-istoj sur Fejsbuko, decidiĝis la sekvaj distingoj inter <i>magio</i> kaj <i>sorĉo</i>. Oni preferu la terminojn <i>magio</i> kaj <i>magiisto</i> kiam temas pri supernatura scienco kaj detala esploro. La terminoj <i>sorĉo</i> kaj <i>sorĉisto</i> portu signifon pri parkera uzado de la tutaj samaj aferoj kiel nura teknikaĵo, aŭ kiam la efiko estas triviala kaj unuopa.</p>

<p class="left-ish">Jack Vance, kiel aŭtoro, ne striktis multe pri tiu distingo. Ofte, sed ne ĉiam li faris. Krome ekzistas tria angla vorto <i>wizard</i> kiun li ankaŭ uzis, foje pri la sama figuro el historio. Leganto, do, prenu la sencojn propravole.</p>

<p class="left-ish"><b>Ublietoj kaj Drakoj: </b>La tiel nomita rolludo kreita de Gary Gygax kaj Dave Arneson uzas sistemon de magio prenita el tiu ĉi novelaro. Estas Jack Vance kiu inventis tiun sistemon, ne renverse.</p>

</body>
</html>